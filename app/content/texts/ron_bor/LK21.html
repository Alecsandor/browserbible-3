<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>LUCA 21 (BOR)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="LK.html">Biblia Ortodoxă Română Sinodală (2006)</a><a class="location" href="LK.html">LUCA 21</a><a class="prev" href="LK20.html">&lt;</a>
<a class="home" href="index.html">=</a>
<a class="next" href="LK22.html">&gt;</a>
</div></div>
<div class="section chapter LK LK21 ron_bor ron " dir="ltr" lang="ro" data-id="LK21" data-nextid="LK22" data-previd="LK20">
<div class="c">21</div>
<div class="p">
<span class="v-num v-1">1&nbsp;</span><span class="v LK21_1" data-id="LK21_1">Şi privind, a văzut pe cei bogaţi, aruncând darurile lor în vistieria templului.</span>
<span class="v-num v-2">2&nbsp;</span><span class="v LK21_2" data-id="LK21_2">Şi a văzut şi pe o văduvă săracă, aruncând acolo doi bani.</span>
<span class="v-num v-3">3&nbsp;</span><span class="v LK21_3" data-id="LK21_3">Şi a zis: Adevărat vă spun că această văduvă săracă a aruncat mai mult decât toţi.</span>
<span class="v-num v-4">4&nbsp;</span><span class="v LK21_4" data-id="LK21_4">Căci toţi aceştia din prisosul lor au aruncat la daruri, aceasta însă din sărăcia ei a aruncat tot ce avea pentru viaţă.</span>
<span class="v-num v-5">5&nbsp;</span><span class="v LK21_5" data-id="LK21_5">Iar unii vorbind despre templu că este împodobit cu pietre frumoase şi cu podoabe, El a zis:</span>
<span class="v-num v-6">6&nbsp;</span><span class="v LK21_6" data-id="LK21_6">Vor veni zile când, din cele ce vedeţi, nu va rămâne piatră peste piatră care să nu se risipească.</span>
<span class="v-num v-7">7&nbsp;</span><span class="v LK21_7" data-id="LK21_7">Şi ei L-au întrebat, zicând: Învăţătorule, când oare, vor fi acestea? Şi care este semnul când au să fie acestea?</span>
<span class="v-num v-8">8&nbsp;</span><span class="v LK21_8" data-id="LK21_8">Iar El a zis: Vedeţi să nu fiţi amăgiţi, căci mulţi vor veni în numele Meu, zicând: Eu sunt, şi vremea s-a apropiat. Nu mergeţi după ei.</span>
<span class="v-num v-9">9&nbsp;</span><span class="v LK21_9" data-id="LK21_9">Iar când veţi auzi de războaie şi de răzmeriţe, să nu vă înspăimântaţi; căci acestea trebuie să fie întâi, dar sfârşitul nu va fi curând.</span>
<span class="v-num v-10">10&nbsp;</span><span class="v LK21_10" data-id="LK21_10">Atunci le-a zis: Se va ridica neam peste neam şi împărăţie peste împărăţie.</span>
<span class="v-num v-11">11&nbsp;</span><span class="v LK21_11" data-id="LK21_11">Şi vor fi cutremure mari şi, pe alocurea, foamete şi ciumă şi spaime şi semne mari din cer vor fi.</span>
<span class="v-num v-12">12&nbsp;</span><span class="v LK21_12" data-id="LK21_12">Dar, mai înainte de toate acestea, îşi vor pune mâinile pe voi şi vă vor prigoni, dându-vă în sinagogi şi în temniţe, ducându-vă la împăraţi şi la dregători, pentru numele Meu.</span>
<span class="v-num v-13">13&nbsp;</span><span class="v LK21_13" data-id="LK21_13">Şi va fi vouă spre mărturie.</span>
<span class="v-num v-14">14&nbsp;</span><span class="v LK21_14" data-id="LK21_14">Puneţi deci în inimile voastre să nu gândiţi de mai înainte ce veţi răspunde;</span>
<span class="v-num v-15">15&nbsp;</span><span class="v LK21_15" data-id="LK21_15">Căci Eu vă voi da gură şi înţelepciune, căreia nu-i vor putea sta împotrivă, nici să-i răspundă toţi potrivnicii voştri.</span>
<span class="v-num v-16">16&nbsp;</span><span class="v LK21_16" data-id="LK21_16">Şi veţi fi daţi şi de părinţi şi de fraţi şi de neamuri şi de prieteni, şi vor ucide dintre voi.</span>
<span class="v-num v-17">17&nbsp;</span><span class="v LK21_17" data-id="LK21_17">Şi veţi fi urâţi de toţi pentru numele Meu.</span>
<span class="v-num v-18">18&nbsp;</span><span class="v LK21_18" data-id="LK21_18">Şi păr din capul vostru nu va pieri.</span>
<span class="v-num v-19">19&nbsp;</span><span class="v LK21_19" data-id="LK21_19">Prin răbdarea voastră veţi dobândi sufletele voastre.</span>
<span class="v-num v-20">20&nbsp;</span><span class="v LK21_20" data-id="LK21_20">Iar când veţi vedea Ierusalimul înconjurat de oşti, atunci să ştiţi că s-a apropiat pustiirea lui.</span>
<span class="v-num v-21">21&nbsp;</span><span class="v LK21_21" data-id="LK21_21">Atunci cei din Iudeea să fugă la munţi şi cei din mijlocul lui să iasă din el şi cei de prin ţarină să nu intre în el.</span>
<span class="v-num v-22">22&nbsp;</span><span class="v LK21_22" data-id="LK21_22">Căci acestea sunt zilele răzbunării, ca să se împlinească toate cele scrise.</span>
<span class="v-num v-23">23&nbsp;</span><span class="v LK21_23" data-id="LK21_23">Dar vai celor care vor avea în pântece şi celor care vor alăpta în acele zile. Căci va fi în ţară mare strâmtorare şi mânie împotriva acestui popor.</span>
<span class="v-num v-24">24&nbsp;</span><span class="v LK21_24" data-id="LK21_24">Şi vor cădea de ascuţişul săbiei şi vor fi duşi robi la toate neamurile, şi Ierusalimul va fi călcat în picioare de neamuri, până ce se vor împlini vremurile neamurilor.</span>
<span class="v-num v-25">25&nbsp;</span><span class="v LK21_25" data-id="LK21_25">Şi vor fi semne în soare, în lună şi în stele, iar pe pământ spaimă întru neamuri şi nedumerire din pricina vuietului mării şi al valurilor.</span>
<span class="v-num v-26">26&nbsp;</span><span class="v LK21_26" data-id="LK21_26">Iar oamenii vor muri de frică şi de aşteptarea celor ce au să vină peste lume, căci puterile cerurilor se vor clătina.</span>
<span class="v-num v-27">27&nbsp;</span><span class="v LK21_27" data-id="LK21_27">Şi atunci vor vedea pe Fiul Omului venind pe nori cu putere şi cu slavă multă.</span>
<span class="v-num v-28">28&nbsp;</span><span class="v LK21_28" data-id="LK21_28">Iar când vor începe să fie acestea, prindeţi curaj şi ridicaţi capetele voastre, pentru că răscumpărarea voastră se apropie.</span>
<span class="v-num v-29">29&nbsp;</span><span class="v LK21_29" data-id="LK21_29">Şi le-a spus o pildă: Vedeţi smochinul şi toţi copacii:</span>
<span class="v-num v-30">30&nbsp;</span><span class="v LK21_30" data-id="LK21_30">Când înfrunzesc aceştia, văzându-i, de la voi înşivă ştiţi că vara este aproape.</span>
<span class="v-num v-31">31&nbsp;</span><span class="v LK21_31" data-id="LK21_31">Aşa şi voi, când veţi vedea făcându-se acestea, să ştiţi că aproape este împărăţia lui Dumnezeu.</span>
<span class="v-num v-32">32&nbsp;</span><span class="v LK21_32" data-id="LK21_32">Adevărat grăiesc vouă că nu va trece neamul acesta până ce nu vor fi toate acestea.</span>
<span class="v-num v-33">33&nbsp;</span><span class="v LK21_33" data-id="LK21_33">Cerul şi pământul vor trece, dar cuvintele Mele nu vor trece.</span>
<span class="v-num v-34">34&nbsp;</span><span class="v LK21_34" data-id="LK21_34">Luaţi seama la voi înşivă, să nu se îngreuieze inimile voastre de mâncare şi de băutură şi de grijile vieţii, şi ziua aceea să vine peste voi fără de veste,</span>
<span class="v-num v-35">35&nbsp;</span><span class="v LK21_35" data-id="LK21_35">Ca o cursă; căci va veni peste toţi cei ce locuiesc pe faţa întregului pământ.</span>
<span class="v-num v-36">36&nbsp;</span><span class="v LK21_36" data-id="LK21_36">Privegheaţi dar în toată vremea rugându-vă, ca să vă întăriţi să scăpaţi de toate acestea care au să vină şi să staţi înaintea Fiului Omului.</span>
<span class="v-num v-37">37&nbsp;</span><span class="v LK21_37" data-id="LK21_37">Şi ziua era în templu şi învăţa, iar noaptea, ieşind, o petrecea pe muntele ce se cheamă al Măslinilor.</span>
<span class="v-num v-38">38&nbsp;</span><span class="v LK21_38" data-id="LK21_38">Şi tot poporul venea dis-de-dimineaţă la El în templu, ca să-L asculte.</span>
</div>

</div>
<div class="footnotes">

</div>

<div class="footer"><div class="nav">
<a class="prev" href="LK20.html">&lt;</a>
<a class="home" href="index.html">=</a>
<a class="next" href="LK22.html">&gt;</a>
</div></div>
</body>
</html>