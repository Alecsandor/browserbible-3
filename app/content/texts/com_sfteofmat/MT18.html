<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 18 (Teofilact)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Tâlcuirea Sfintei Evanghelii de la Matei - Sfântul Teofilact Arhiepiscopul Bulgariei</a><a class="location" href="MT.html">Matthew 18</a><a class="prev" href="MT17.html">&lt;</a>
<a class="home" href="index.html">=</a>
<a class="next" href="MT19.html">&gt;</a>
</div></div>
<div class="section commentary MT MT18 com_sfteofmat eng " dir="ltr" lang="en" data-id="MT18" data-nextid="MT19" data-previd="MT17">
<div class="mt2">Matthew 18</div>
	Cine este mai mare în Împărăţia Cerurilor. Puterea cheilor.De câte ori vom ierta pe aproapele. Pilda celui ce datora zece mii de talanţi.
<span class="comm-v-num">Verse 1</span><span class="v MT18_1" data-id="MT18_1"><span class="note-word">18, 1: În ceasul acela, s-au apropiat ucenicii de Iisus şi I-au zis: Cine, oare, este mai mare în Împărăţia Cerurilor?</span><p>(18, 1) <span class="bibleref" data-id="MK9_33">Mark 9:33</span>-36 / <span class="bibleref" data-id="LK9_46">Luke 9:46</span> / <span class="bibleref" data-id="LK22_24">22:24</span></p><p>Fiindcă au văzut [ucenicii] că Petru a fost cinstit de Hristos - căci i-a poruncit să dea statirul pentru Sine şi pentru el - şi pătimind ei lucru omenesc, biruiţi fiind de pizmă, s-au apropiat, întrebând pe Domnul "cine este mai mare", având sminteală în cugetul lor.</p></span>
<span class="comm-v-num">Verse 2-4</span><span class="v MT18_2-4" data-id="MT18_2-4"><span class="note-word">18, 2-4: Şi chemând la Sine un prunc, l-a pus în mijlocul lor (3) şi a zis: Adevărat zic vouă: De nu vă veţi întoarce şi nu veţi fi precum pruncii, nu veţi intra în Împărăţia Cerurilor. (4) Deci, cine se va smeri pe sine ca pruncul acesta, acela este cel mai mare în Împărăţia Cerurilor.</span><p>(18, 2) <span class="bibleref" data-id="MK9_33">Mark 9:33</span>-36 / <span class="bibleref" data-id="LK9_47">Luke 9:47</span> (18, 3) <span class="bibleref" data-id="MT19_14">Matthew 19:14</span> / <span class="bibleref" data-id="MK10_15">Mark 10:15</span> / <span class="bibleref" data-id="LK18_16">Luke 18:16</span>-17 (18, 4) <span class="bibleref" data-id="MK10_14">Mark 10:14</span> /<span class="bibleref" data-id="C114_20">1 Corinthians 14:20</span></p><p>Domnul, văzând că ucenicii sunt biruiţi de patima iubirii de slavă, îi smereşte, arătându-le prin pruncul cel fără de trufie calea smereniei - căci se cuvine să fim prunci cu cugetul cel smerit, nu cu mintea cea pruncească, şi cu nerăutatea, nu cu priceperea.</p><p>Iar zicând "de nu vă veţi întoarce", arată că din smerenie au venit ei întru iubirea de slavă. "Deci, întru smerenia din care aţi ieşit, se cuvine să vă întoarceţi iarăşi!"</p></span>
<span class="comm-v-num">Verse 5</span><span class="v MT18_5" data-id="MT18_5"><span class="note-word">18, 5-6: Şi cine va primi un prunc ca acesta în numele Meu, pe Mine Mă primeşte. (6) Iar cine va sminti pe unul dintr-aceştia mici, care cred în Mine, mai bine i-ar fi lui să i se atârne de gât o piatră de moară şi să fie afundat în adâncul mării.</span><p>(18, 5) <span class="bibleref" data-id="MT10_40">Matthew 10:40</span> / <span class="bibleref" data-id="MK9_37">Mark 9:37</span> / <span class="bibleref" data-id="LK9_48">Luke 9:48</span> (18, 6) <span class="bibleref" data-id="MK9_42">Mark 9:42</span> / <span class="bibleref" data-id="LK17_1">Luke 17:1</span>-2 / <span class="bibleref" data-id="RM14_13">Romans 14:13</span></p><p>"Nu numai voi se cuvine să vă smeriţi, ci şi pe cei care se smeresc, dacă îi veţi cinsti pentru Mine, plată veţi lua. Că pe Mine Mă primiţi atunci când îi veţi primi pe «prunci», adică pe cei smeriţi".</p><p>Apoi şi împotrivă zice: "Cine va sminti, adică va ocărî pe unul «dintre aceştia mici» - adică dintre aceştia care se micşorează pe sine şi se smeresc, măcar deşi sunt mari -, mai de folos i-ar fi ca să se spânzure «piatră de moară» la grumazul lui". Arată în chip simţit greutatea pietrei, ca să vădească multa muncă [caznă] la care vor fi supuşi cei care ocărăsc şi smintesc pe cei smeriţi pentru Hristos.</p><p>Iar, tu, să înţelegi şi că, măcar pe cel "mic" întru adevăr - adică pe cel neputincios - de-l "va sminti" cineva şi nu-l va purta în tot chipul, va fi dat muncilor [caznelor]. Că cel mare nu se sminteşte lesne, ci cel mic.</p></span>
<span class="comm-v-num">Verse 7</span><span class="v MT18_7" data-id="MT18_7"><span class="note-word">18, 7: Vai lumii, din pricina smintelilor! Că smintelile trebuie să vină, dar vai, omului aceluia prin care vine sminteala.</span><p>(18, 7) Înţelepciune 4,12 / <span class="bibleref" data-id="MT26_24">Matthew 26:24</span> / <span class="bibleref" data-id="LK17_1">Luke 17:1</span> / <span class="bibleref" data-id="RM14_13">Romans 14:13</span>/<span class="bibleref" data-id="C111_19">1 Corinthians 11:19</span></p><p>Iubitor de oameni fiind, plânge pentru lume, ca de cea care avea să se vatăme din pricina smintelilor.</p><p>Dacă ar zice cineva: "Dar ce nevoie era să plângă, mai curând trebuia să tindă mâna într-ajutor", acestuia putem să-i zicem că şi acesta este ajutor, a plânge cineva [pentru altul]. Căci de multe ori pe cei pe care sfătuirea noastră nu i-a folosit [ajutat], pe aceştia îi folosim [ajutăm] dacă plângem pentru ei, făcându-i să vină întru simţire.</p><p>Dar dacă "nevoie este să vină smintelile", cum vom putea scăpa de ele? "Nevoie este să vină", dar nu este nevoie să pierim, căci este cu neputinţă să stăm împotriva [venirii] smintelilor. Iar prin "sminteli" să-i înţelegi pe cei care te împiedică de la faptele cele bune. Iar "lume" îi numeşte pe oamenii cei de jos, care se târăsc pe pământ şi care cu lesnire se împiedică.</p></span>
<span class="comm-v-num">Verse 8-9</span><span class="v MT18_8-9" data-id="MT18_8-9"><span class="note-word">18, 8-9: Iar dacă mâna ta sau piciorul tău te sminteşte, taie-l şi aruncă-l de la tine, că este bine pentru tine să intri în viaţă ciung sau şchiop, decât, având amândouă mâinile sau amândouă picioarele, să fii aruncat în focul cel veşnic. (9) Si dacă ochiul tău te sminteste, scoate-l si aruncă-l de la tine, că mai bine este pentru tine să intri în viaţă cu un singur ochi, decât, având amândoi ochii, să fii aruncat în gheena focului.</span><p>(18, 8) <span class="bibleref" data-id="MT5_29">Matthew 5:29</span>-30 / <span class="bibleref" data-id="MK9_43">Mark 9:43</span>-45 (18, 9) <span class="bibleref" data-id="DT13_5">Deuteronomy 13:5</span>-10 / <span class="bibleref" data-id="PS118_29">Psalm 118:29</span> / <span class="bibleref" data-id="MT5_29">Matthew 5:29</span> / <span class="bibleref" data-id="MK9_47">Mark 9:47</span></p><p>Prin "mână" şi "picior" şi "ochi" să-i înţelegi pe prieteni, pe care întru rânduiala mădularelor îi avem. Deci, dacă aceştia, prieteni de aproape fiind, ne vatămă pe noi, se cuvine să-i lepădăm ca pe nişte mădulare putrede şi să-i "tăiem", ca nu cumva şi pe alţii să-i vatăme. Încât dintru aceasta este arătat că "nevoie este să vină smintelile" - adică cei care ne vatămă -, dar nu este de nevoie să ne vătămăm noi. Căci, dacă vom face precum a zis Domnul şi vom "tăia" de la noi pe cei ce ne vatămă, chiar şi prieteni de-ar fi, [atunci] nu ne vom vătăma.</p></span>
<span class="comm-v-num">Verse 10-11</span><span class="v MT18_10-11" data-id="MT18_10-11"><span class="note-word">18, 10-11: Vedeţi să nu dispreţuiţi pe vreunul dintre aceştia mici, că zic vouă: Că îngerii lor, în Ceruri, pururea văd faţa Tatălui Meu, Care este în Ceruri. (11) Căci Fiul Omului a venit să caute şi să mântuiască pe cel pierdut.</span><p>(18, 10)<span class="bibleref" data-id="S16_16">1 Samuel 6:16</span> / <span class="bibleref" data-id="PS33_8">Psalm 33:8</span> / <span class="bibleref" data-id="JB1_6">Job 1:6</span> / Tobit 3,16 / <span class="bibleref" data-id="HK1_14">Habakkuk 1:14</span> / <span class="bibleref" data-id="RV8_2">Revelation 8:2</span> (18, 11) <span class="bibleref" data-id="MT10_6">Matthew 10:6</span> / <span class="bibleref" data-id="MK2_17">Mark 2:17</span> / <span class="bibleref" data-id="LK9_56">Luke 9:56</span> / <span class="bibleref" data-id="LK19_10">19:10</span> / <span class="bibleref" data-id="JN3_17">John 3:17</span> / <span class="bibleref" data-id="JN12_47">12:47</span> /<span class="bibleref" data-id="T11_15">1 Timothy 1:15</span></p><p>Ne porunceşte să nu defăimăm [dispreţuim] pe cei care sunt socotiţi mici - adică pe cei "săraci cu duhul" (<span class="bibleref" data-id="MT5_3">Matthew 5:3</span>) -, care la Dumnezeu sunt mari. Şi atât de mult sunt aceştia iubiţi de Dumnezeu, încât îi au pe îngeri păzitori, ca să nu fie vătămaţi de draci. Căci fiecare credincios, ba mai vârtos tot omul are îngerul său. Iar îngerii celor mici şi smeriţi întru Hristos sunt atât de aproape de Dumnezeu, încât "pururea văd faţa Lui", stând înaintea Domnului. Se vede de aici că, deşi toţi oamenii au îngeri, însă îngerii celor păcătoşi, ca şi cum s-ar ruşina pentru neîndrăzneala noastră, nici ei n-au îndrăzneală a vedea faţa lui Dumnezeu şi de a se ruga pentru noi. Iar îngerii celor smeriţi văd faţa lui Dumnezeu, pentru că au îndrăzneală. Şi zice încă: "Nu numai îngeri au aceştia, ci Eu însumi, pentru aceasta am venit, ca să mântuiesc pe cel pierdut şi să-i fac ai Mei pe cei care de mulţi sunt socotiţi a fi de nimic".</p></span>
<span class="comm-v-num">Verse 12-14</span><span class="v MT18_12-14" data-id="MT18_12-14"><span class="note-word">18, 12-14: Ce vi se pare? Dacă un om ar avea o sută de oi şi una dintre ele s-ar rătăci, nu va lăsa, oare, în munţi pe cele nouăzeci şi nouă şi, ducându-se, va căuta pe cea rătăcită? (13) Şi dacă s-ar întâmpla s-o găsească, adevăr grăiesc vouă că se bucură de ea mai mult decât de cele nouăzeci şi nouă, care nu s-au rătăcit. (14) Astfel, nu este vrere înaintea Tatălui vostru, Cel din Ceruri ca să piară vreunul dintr-aceştia mici.</span><p>(18, 12) <span class="bibleref" data-id="JR50_6">Jeremiah 50:6</span> / <span class="bibleref" data-id="EK34_4">Ezekiel 34:4</span> / <span class="bibleref" data-id="EK34_11">34:11</span> / <span class="bibleref" data-id="LK15_4">Luke 15:4</span> (18, 13) <span class="bibleref" data-id="LK15_5">15:5</span>-7 (18, 14) <span class="bibleref" data-id="LK15_7">15:7</span>-10 / <span class="bibleref" data-id="P23_9">2 Peter 3:9</span></p><p>Ce "om" a avut "o sută de oi"? Hristos, căci toată zidirea cea cuvântătoare, îngerii şi oamenii "o sută de oi" sunt, al căror Păstor este Hristos - Care nu este "oaie", pentru că nu este zidire, ci Fiu al lui Dumnezeu. Deci, Acesta a lăsat "pe cele nouăzeci şi nouă" în Ceruri şi luând "chip de rob" (Filipeni 2 ,7) a venit să caute pe oaia cea "una", care este firea omenească şi se bucură pentru aceasta mai mult decât pentru întărirea Îngerilor.</p><p>Deci aceasta în chip cuprinzător arată că Dumnezeu Se sârguieşte pentru întoarcerea păcătoşilor şi Se bucură pentru aceştia "mai mult" decât pentru cei care sunt întăriţi şi statorniciţi întru fapta cea bună.</p></span>
<span class="comm-v-num">Verse 15-17</span><span class="v MT18_15-17" data-id="MT18_15-17"><span class="note-word">18, 15-17: De-ţi va greşi ţie fratele tău, mergi, mustră-l pe el între tine şi el singur. Şi de te va asculta, ai câştigat pe fratele tău. (16) Iar de nu te va asculta, ia cu tine încă unul sau doi, ca din gura a doi sau trei martori să se statornicească tot cuvântul. (17) Şi de nu-i va asculta pe ei, spune-l Bisericii; iar de nu va asculta nici de Biserică, să-ţi fie ţie ca un păgân şi vameş.</span><p>(18, 15) <span class="bibleref" data-id="LV19_17">Leviticus 19:17</span> / Sirah 19,14 / <span class="bibleref" data-id="LK17_3">Luke 17:3</span> / <span class="bibleref" data-id="JM5_19">James 5:19</span>-20 (18, 16) <span class="bibleref" data-id="DT17_6">Deuteronomy 17:6</span> / <span class="bibleref" data-id="JN8_17">John 8:17</span> / <span class="bibleref" data-id="C213_1">2 Corinthians 13:1</span> / <span class="bibleref" data-id="HK3_1">Habakkuk 3:1</span> (18, 17) <span class="bibleref" data-id="C15_11">1 Corinthians 5:11</span> / <span class="bibleref" data-id="H23_6">2 Thessalonians 3:6</span> <span class="bibleref" data-id="H23_14">3:14</span></p><p>După ce a tins [grăit] cuvânt foarte greu despre cei care smintesc pe alţii, acum îi îndreptează şi pe cei care se smintesc. Căci nu trebuie ca tu, cel care te sminteşti să fii cu totul fără grijă - fiindcă cel ce te sminteşte pe tine îşi agoniseşte osândă ci trebuie să mustri pe cei care te nedreptăţesc şi te vatămă, de vor fi creştini. Că vezi zice: "De-ţi va greşi ţie fratele tău", adică creştinul. Iar de-ţi va face nedreptate vreun necredincios, atunci dă-te la o parte şi lasă-ţi şi averile tale, iar de este "frate", mustră-l pe el. Şi nu zice "ocărăşte-l", ci "mustră-l". Dacă "te va asculta", adică se va prihăni pe sine [se va căi], bine [îi va fi lui].</p><p>Voieşte mai întâi de-o parte să fie mustraţi cei ce au greşit, ca nu cumva fiind mustraţi înaintea multora, să se facă şi mai fără de ruşine [neruşinaţi]. Iar dacă şi înaintea a "doi sau trei martori" fiind mustrat, nu se va ruşina, atunci arată greşeala lui celor mai mari ai "soborului" [ai "Bisericii"]. De vreme ce unul ca acesta n-a ascultat pe "doi sau trei", s-a făcut neascultător al Legii care zice: "în gura a doi sau trei martori va sta tot cuvântul" (<span class="bibleref" data-id="DT17_6">Deuteronomy 17:6</span>; <span class="bibleref" data-id="DT19_15">19:15</span>; <span class="bibleref" data-id="C213_1">2 Corinthians 13:1</span>), de acum încolo în "sobor" să se înţelepţească. Iar dacă nici de acesta nu va asculta, atunci să fie lepădat, ca nu cumva din răutatea sa să dea şi altora.</p><p>Şi îi aseamănă pe unii ca aceştia fraţi cu "vameşii", ca unii care aveau nume rău înaintea oamenilor. Şi îi este mângâiere celui nedreptăţit, că acela care îi face nedreptate va fi socotit "vameş şi păgân", adică păcătos şi necredincios.</p><p>Dar numai aceasta va fi munca [cazna] celui care face nedreptate? Nu. Ci ascultă şi cele ce urmează:</p></span>
<span class="comm-v-num">Verse 18</span><span class="v MT18_18" data-id="MT18_18"><span class="note-word">18, 18: Adevărat grăiesc vouă: Oricâte veţi lega pe pământ, vor fi legate şi în Cer, şi oricâte veţi dezlega pe pământ, vor fi dezlegate şi în Cer.</span><p>(18, 18) <span class="bibleref" data-id="MT16_19">Matthew 16:19</span> / <span class="bibleref" data-id="JN20_23">John 20:23</span></p><p>"Dacă tu", zice, "cel ce-ai fost nedreptăţit îl ai ca pe "un vameş şi păgân" pe cel care nedreptăţeşte, şi în Ceruri va fi întru acest fel. Iar dacă îl vei dezlega, adică dacă-l vei ierta, va fi şi în Ceruri iertat". Pentru că nu numai cele pe care le "dezleagă" preoţii sunt "dezlegate", ci şi cele pe care noi, cei care am fost nedreptăţiţi, sau le legăm sau le dezlegăm [- adică le iertăm -,] şi acelea vor fi "legate" sau "dezlegate".</p></span>
<span class="comm-v-num">Verse 19-20</span><span class="v MT18_19-20" data-id="MT18_19-20"><span class="note-word">18, 19-20: Iarăşi grăiesc vouă că, dacă doi dintre voi se vor învoi pe pământ în privinţa unui lucru pe care îl vor cere, se va da lor de către Tatăl Meu, Care este în Ceruri. (20) Că unde sunt doi sau trei, adunaţi în numele Meu, acolo sunt şi Eu în mijlocul lor.</span><p>(18, 19) 1 <span class="bibleref" data-id="JN3_22">John 3:22</span> / 1 <span class="bibleref" data-id="JN5_14">5:14</span> (18, 20) <span class="bibleref" data-id="LK24_15">Luke 24:15</span></p><p>Prin unele ca aceste graiuri ne adună pe toţi întru dragoste, căci după ce ne-a oprit pe noi de la a ne sminti şi a ne vătăma unii pe alţii, acum grăieşte şi despre unirea cea a unora cu alţii [unirea cea dintre noi]. Iar prin cei uniţi nu înţelege pe cei care se adună spre rău, ci spre bine, căci zice: "doi dintre voi", adică "dintre cei care cred, dintre cei care au fapte bune". Că şi Ana şi Caiafa s-au unit, dar cu unire de prihană.</p><p>Şi de aceea de multe ori rugându-ne nu primim, pentru că nu avem unire imul cu altul. Şi nu zice "voi fi", că nici nu zăboveşte, nici nu întârzie, ci spune "acolo sunt" - adică "acolo îndată Mă aflu".</p><p>Şi aceasta o înţelege: atunci când se va "uni" trupul şi duhul şi nu va pofti trupul împotriva duhului, atunci Domnul este "în mijloc". Încă şi cele trei puteri ale sufletului "se unesc" - cea cuvântătoare, cea mânioasă şi cea poftitoare. Încă şi Scriptura Veche şi cea Nouă "se unesc" amândouă, iar "în mijlocul" lor se află Hristos, de amândouă fiind propovăduit.</p></span>
<span class="comm-v-num">Verse 21-22</span><span class="v MT18_21-22" data-id="MT18_21-22"><span class="note-word">18, 21-22: Atunci Petru, apropiindu-se de El, I-a zis: Doamne, de câte ori va greşi faţă de mine fratele meu şi-i voi ierta lui? Oare până de şapte ori? (22) Zis-a lui Iisus: Nu, zic ţie, până de şapte ori, ci până de şaptezeci de ori câte şapte.</span><p>(18, 21) <span class="bibleref" data-id="MT6_12">Matthew 6:12</span> / <span class="bibleref" data-id="LK17_3">Luke 17:3</span>-4 (18, 22) <span class="bibleref" data-id="LV25_39">Leviticus 25:39</span> / <span class="bibleref" data-id="MT6_14">Matthew 6:14</span> / <span class="bibleref" data-id="MK11_25">Mark 11:25</span>-26 / <span class="bibleref" data-id="LK17_4">Luke 17:4</span>-5 / <span class="bibleref" data-id="CL3_13">Colossians 3:13</span></p><p>Aceasta este ceea ce întreabă Petru: "De câte ori de va greşi fratele, apoi va veni la mine şi va cere iertăciune [iertare] căindu-se, îi voi ierta lui?" Şi adaugă "va greşi faţă de mine", pentru că numai pentru cele ce-mi va greşi mie pot să-l iert, iar dacă va greşi lui Dumnezeu, numai cel cu rânduială dumnezeiască - adică preotul - poate să-l ierte. Iar dacă îmi va greşi iar eu îl voi ierta, iertat va fi, deşi sunt eu om simplu, nu preot. Iar când zice "până în şaptezeci de ori câte şapte", nu arată numărul iertărilor - căci ar fi cu totul lipsit de minte să numere cineva până se vor împlini "şaptezeci de ori câte şapte", adică 490 -, ci arată mulţime fără de număr, ca şi cum ar fi zis: "De câte ori va greşi şi se va pocăi, iartă-i lui". Iar aceasta şi prin pilda de mai jos o spune, arătând că se cuvine să fim milostivi.</p></span>
<span class="comm-v-num">Verse 23</span><span class="v MT18_23" data-id="MT18_23"><span class="note-word">18, 23: De aceea, asemănatu-s-a Împărăţia Cerurilor omului împărat care a voit să se socotească cu slugile sale.</span><p>(18, 23) <span class="bibleref" data-id="K24_1">2 Kings 4:1</span></p><p>Ne învaţă prin această "pildă" să iertăm greşelile făcute nouă de către cei împreună cu noi slugi, şi mai vârtos, dacă având aceia trebuinţă de iertare ne vor şi îndupleca pe noi. Iar a tâlcui pilda cu amănuntul ar fi fost numai a celui ce are mintea lui Hristos. Însă, vom îndrăzni şi noi: "Împărăţie" este Cuvântul lui Dumnezeu, dar nu împărăţie a unor mici lucruri, ci "a Cerurilor". Deci, S-a asemănat Acesta "omului împărat", fiindcă S-a întrupat pentru noi, şi întru asemănarea oamenilor s-a făcut. Şi "ia seama slugilor sale" ["se socoteşte cu slugile sale"], judecându-le pe ele după bunătate, căci al cruzimii lucru este pedeapsa fără de judecată.</p></span>
<span class="comm-v-num">Verse 24-25</span><span class="v MT18_24-25" data-id="MT18_24-25"><span class="note-word">18, 24-25: Şi, începând să se socotească cu ele, i s-a adus un datornic cu zece mii de talanţi. (25) Dar neavând el cu ce să plătească, stăpânul său a poruncit să fie vândut el şi femeia şi copiii şi pe toate câte are, ca să plătească.</span><p>Cu "zece mii de talanţi" suntem datori noi, ca unii care primim facerile de bine [ale lui Dumnezeu] în fiecare zi, şi cu nimic nu-i răsplătim Lui. Cu "zece mii de talanţi" sunt datori şi cei care au primit stăpânirea poporului şi a multor oameni, dar n-au iconomisit bine stăpânirea.</p><p>"Vinderea" datornicului împreună cu "femeia şi copiii" lui arată înstrăinarea de Dumnezeu, că acela care se vinde, al altui stăpân se face rob.</p><p>Sau poate "femeie" înseamnă trupul, ca unul care este soţ - împreună-lucrător - al sufletului; iar "copii" - faptele care rău se lucrează de trup şi de suflet. Deci porunceşte ca trupul să fie dat satanei spre pierzare - adică bolilor sau chinurilor diavolului -, şi "copiii" - adică lucrurile răutăţilor - să se betejească. Adică de fură cineva, mâna acestuia o usucă Dumnezeu sau o ciunteşte prin lucrarea diavolului. Şi iată cum "femeia" - adică trupul - şi "copiii" - adică lucrarea răutăţii - s-au dat pătimirii, ca duhul să se mântuiască. Pentru că mai mult nu va mai putea fura omul acela.</p></span>
<span class="comm-v-num">Verse 26-27</span><span class="v MT18_26-27" data-id="MT18_26-27"><span class="note-word">18, 26-27: Deci, căzându-i în genunchi, sluga aceea i se închina, zicând: Doamne, îngăduieşte-mă şi-ţi voi plăti ţie tot. (27) Iar stăpânul slugii aceleia, milostivindu-se de el, i-a dat drumul şi i-a iertat şi datoria.</span><p>Vezi puterea pocăinţei şi iubirea de oameni a lui Dumnezeu?! Căci pocăinţa a făcut pe slugă să cadă de la răutate, iar cel care stă cu întemeiere [îndărătnicie] întru răutate, nu este vrednic de iertare. Iar iubirea de oameni a lui Dumnezeu i-a iertat lui cu totul şi datoria, măcar deşi sluga nu iertare de săvârşit [desăvârşită] cerea, ci soroc. Cunoaşte [de aici] că Domnul dă mai mult decât cerem noi. Atât de mare este iubirea de oameni a lui Dumnezeu, încât şi ceea ce părea rostit cu asprime - adică porunca să se vândă "sluga" cu "femeia şi copiii" lui - nu din asprime a spus-o, ci ca să înspăimânte pe slugă şi să-şi pună nădejdea şi să se sârguiască întru cerere şi rugăminte.</p></span>
<span class="comm-v-num">Verse 28-30</span><span class="v MT18_28-30" data-id="MT18_28-30"><span class="note-word">18, 28-30: Dar, ieşind, sluga aceea a găsit pe unul dintre cei ce slujeau cu el şi care-i datora o sută de dinari. Şi punând mâna pe el, îl sugruma, zicând: Plăteşte-mi ce eşti dator. (29) Deci, căzând cel ce era slugă ca şi el, îl ruga, zicând: îngăduieşte-mă şi îţi voi plăti tot. (30) Iar el nu voia, ci, mergând, l-a aruncat în închisoare, până ce va plăti datoria.</span><p>După ce a ieşit cel care a fost iertat [de stăpân], atunci îl sugrumă pe cel ce era împreună-slujitor cu el. Căci nimeni, întru Dumnezeu rămânând, nu este nemilostiv, ci cel care "iese" de la Dumnezeu şi dintru aceasta se înstrăinează de El. Şi atât de mare îi era cruzimea [acestei slugi], încât după ce-i fuseseră lui iertate mari datorii - că aceasta arată cei "zece mii de talanţi" -, pentru cele mai mici - cât erau cei "o sută de dinari" -, nicidecum nu se milostiveşte, nici puţină amânare nu dă. Şi face acestea, cu toate că cel împreună cu el slugă îi spune aceleaşi cuvinte prin care el a fost iertat: "îngăduieşte-mă şi îţi voi plăti", amintindu-i de iertarea prin care s-a mântuit [izbăvit].</p></span>
<span class="comm-v-num">Verse 31</span><span class="v MT18_31" data-id="MT18_31"><span class="note-word">18, 31: Iar celelalte slugi, văzând, deci, cele petrecute, s-au întristat foarte şi, venind, au spus stăpânului toate cele întâmplate.</span><p>De aici se vede că "celelalte slugi" - adică îngerii cei împreună-slujitori cu noi - sunt urâtori de răutate şi iubitori de bunătate. Şi "spun" acestea Domnului, nu ca Unuia care nu ştia, ci ca să înţelegi că îngerii sunt purtătorii de grijă ai noştri şi că se mânie asupra celor nemilostivi.</p></span>
<span class="comm-v-num">Verse 32-34</span><span class="v MT18_32-34" data-id="MT18_32-34"><span class="note-word">18, 32-34: Atunci, chemându-l stăpânul său îi zise: Slugă vicleană, toată datoria aceea ţi-am iertat-o, fiindcă m-ai rugat. (33) Nu se cădea, oare, ca şi tu să ai milă de cel împreună slugă cu tine, precum şi eu am avut milă de tine? (34) Şi, mâniindu-se stăpânul lui, l-a dat pe mâna chinuitorilor, până ce-i va plăti toată datoria.</span><p>(18, 33) <span class="bibleref" data-id="JM2_13">James 2:13</span></p><p>Pentru iubirea de oameni, Stăpânul se judecă laolaltă cu sluga, ca să arate că nu El, ci cruzimea slugii şi nemulţămirea l-au făcut să i se ia înapoi darul. Şi căror muncitori îl dă? Poate puterilor muncitoare [căznitoare], ca să-l munceasscă [căznească] veşnic. Căci ceea ce zice "până ce-i va plăti toată datoria", aceasta însemnează: "până atunci să se muncească [căznească], până ce va plăti". Dar, niciodată nu va [putea] "plăti datoria", adică munca cea cuviincioasă cu care este dator. Deci pururea va fi muncit [căznit].</p></span>
<span class="comm-v-num">Verse 35</span><span class="v MT18_35" data-id="MT18_35"><span class="note-word">18, 35: Tot aşa şi Tatăl Meu cel Ceresc vă va face vouă, dacă nu veţi ierta - fiecare fratelui său - din inimile voastre.</span><p>(18, 35) <span class="bibleref" data-id="MT5_25">Matthew 5:25</span> / <span class="bibleref" data-id="MT6_12">6:12</span>-15 / <span class="bibleref" data-id="MK11_25">Mark 11:25</span>-26</p><p>N-a zis "Tatăl vostru", ci "Tatăl Meu", căci unii ca aceştia nu sunt vred-nici să aibă Tată pe Dumnezeu. Şi voieşte ca noi să iertăm "din inimă", nu numai din buze.</p><p>Să înţelegi încă şi cât de mare răutate este pomenirea de rău, dacă întoarce înapoi darul lui Dumnezeu. Căci, deşi fără părere de rău dăruieşte Dumnezeu darurile Sale, însă [pentru pomenirea de rău] s-au întors înapoi acestea. </p></span>

</div>
<div class="footer"><div class="nav">
<a class="prev" href="MT17.html">&lt;</a>
<a class="home" href="index.html">=</a>
<a class="next" href="MT19.html">&gt;</a>
</div></div>
</body>
</html>