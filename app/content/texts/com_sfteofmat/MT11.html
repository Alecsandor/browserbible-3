<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 11 (Teofilact)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Tâlcuirea Sfintei Evanghelii de la Matei - Sfântul Teofilact Arhiepiscopul Bulgariei</a><a class="location" href="MT.html">Matthew 11</a><a class="prev" href="MT10.html">&lt;</a>
<a class="home" href="index.html">=</a>
<a class="next" href="MT12.html">&gt;</a>
</div></div>
<div class="section commentary MT MT11 com_sfteofmat eng " dir="ltr" lang="en" data-id="MT11" data-nextid="MT12" data-previd="MT10">
<div class="mt2">Matthew 11</div>
	Trimişii lui Ioan Botezătorul şi mărturia lui Iisus despre Ioan. Cetăţile nepocăite. Lauda Tatălui. Chemarea către cei împovăraţi
<span class="comm-v-num">Verse 1</span><span class="v MT11_1" data-id="MT11_1"><span class="note-word">11, 1: Sfârşind Iisus de dat aceste învăţături celor doisprezece ucenici ai Săi, a trecut de acolo ca să înveţe şi să propovăduiască mai departe prin cetăţile lor.</span><p>După ce i-a trimis pe ucenici [la propovăduire], încetează [Dânsul] de a mai face minuni, ci numai învaţă întru adunări. Căci dacă ar fi fost El de faţă şi [El] ar fi vindecat, nimeni n-ar [mai] fi venit la ucenici. Deci, ca să aibă ei loc de a tămădui, El se mută [de acolo].</span>
<span class="comm-v-num">Verse 2-3</span><span class="v MT11_2-3" data-id="MT11_2-3"><span class="note-word">11, 2-3: Şi auzind Ioan, în închisoare, despre faptele lui Hristos, şi trimiţând pe doi dintre ucenicii săi, au zis Lui: (3) Tu eşti Cel Ce vine, sau să aşteptăm pe altul?</span><p>(11, 2) <span class="bibleref" data-id="MT14_3">Matthew 14:3</span> / <span class="bibleref" data-id="LK7_18">Luke 7:18</span> (11, 3) <span class="bibleref" data-id="NU24_17">Numbers 24:17</span> / <span class="bibleref" data-id="DT18_5">Deuteronomy 18:5</span> / <span class="bibleref" data-id="LK7_19">Luke 7:19</span> / <span class="bibleref" data-id="JN6_14">John 6:14</span></p><p>Ioan nu întreabă ca şi cum nu L-ar fi ştiut [cunoscut] pe Hristos - căci cum să nu-L ştie pe Acela pentru care a mărturisit: "Iată Mielul lui Dumnezeu!"? (<span class="bibleref" data-id="JN1_29">1:29</span>) - ci, fiindcă ucenicii lui pizmuiau [slava] lui Iisus, îi trimite ca să se adeverească şi văzând minunile, să creadă că Hristos este mai mare decât Ioan.</p><p>De aceea se şi preface Ioan a întreba: "Tu eşti Cel Ce vine, adică Cel Care este aşteptat în Scripturi să vină în trup?"</p><p>Iar unii zic că a întrebat aceasta, cu privire la pogorârea la iad, adică: "Tu eşti Cel Ce vine şi în iad, sau pe altul să aşteptăm?" Dar hulitor este a spune aşa, căci Ioan, fiind mai mare decât Proorocii, cum să nu fi ştiut de răstignirea lui Hristos şi de pogorârea Sa la iad? Şi mai vârtos, L-a numit "Miel" (<span class="bibleref" data-id="JN1_29">1:29</span>), căci Domnul avea să Se junghie pentru noi. Deci Ioan ştia că şi în iad Se va pogorî Domnul cu sufletul, ca şi acolo să mântuiască pe cei ce ar fi voit să creadă - de s-ar fi întrupat El în zilele lor -, precum zice Grigorie Teologul.</p><p>Şi nu întreabă ca şi cum n-ar fi ştiut, ci voind să-i încredinţeze pe ucenicii săi pentru [despre] Hristos, prin lucrarea minunilor. Căci iată ce răspunde şi Hristos la această întrebare:</p></span>
<span class="comm-v-num">Verse 4-6</span><span class="v MT11_4-6" data-id="MT11_4-6"><span class="note-word">22, 4-6: Şi Iisus, răspunzând, le-a zis: Mergeţi şi spuneţi lui Ioan cele ce auziţi şi vedeţi: (5) Orbii îşi capătă vederea şi şchiopii umblă, leproşii se curăţesc şi surzii aud, morţii înviază şi săracilor li se binevesteşte. (6) Şi fericit este acela care nu se va sminti întru Mine.</span><p>(11, 4) <span class="bibleref" data-id="LK7_22">Luke 7:22</span> (11, 5) <span class="bibleref" data-id="PS21_13">Psalm 21:13</span>; Psalmi 38,12 / <span class="bibleref" data-id="IS29_18">Isaiah 29:18-19</span>; <span class="bibleref" data-id="IS35_5">35:5</span> / <span class="bibleref" data-id="MK7_37">Mark 7:37</span> / <span class="bibleref" data-id="LK4_18">Luke 4:18</span> / <span class="bibleref" data-id="JN2_23">John 2:23</span> (11, 6) <span class="bibleref" data-id="IS8_14">Isaiah 8:14</span> / <span class="bibleref" data-id="MT26_31">Matthew 26:31</span> / <span class="bibleref" data-id="LK7_23">Luke 7:23</span> / <span class="bibleref" data-id="RM9_33">Romans 9:33</span></p><p>N-a grăit: "Spuneţi lui Ioan că Eu sunt Cel Ce vine" ci, ca Cel Care ştia de ce i-a trimis Ioan pe ucenicii săi la El, le zice: "Cele ce vedeţi spuneţi lui Ioan, iar el pricină luând, mai mult va mărturisi pentru [despre] Mine, înaintea voastră".</p><p>Iar "săracii" cărora "li se binevesteşte" sunt Apostolii, ca unii care erau ca nişte pescari, şi nebăgaţi în seamă din pricina simplităţii lor; dar "săraci" sunt şi cei care aud buna-vestire, adică Evanghelia şi ascultă pentru veşnicele bunătăţi [şi bogăţii].</p><p>Şi arătând Domnul ucenicilor lui Ioan că nu-I sunt tăinuite gândurile lor, zice: "Fericit este acela care nu se va sminti întru Mine" - pentru că aceia multă îndoială aveau pentru El.</p></span>
<span class="comm-v-num">Verse 7</span><span class="v MT11_7" data-id="MT11_7"><span class="note-word">22, 7: După plecarea acestora, Iisus a început să vorbească mulţimilor despre Ioan: Ce-aţi ieşit să vedeţi în pustie? Au, trestie clătinată de vânt?</span><p>(11, 7) <span class="bibleref" data-id="LK7_24">Luke 7:24</span></p><p>Poate că auzind mulţimile de întrebarea lui Ioan se vor fi smintit, crezând că şi Ioan se îndoieşte de Hristos şi cu lesnire şi-a schimbat cugetele, deşi înainte Îl mărturisea pe Hristos. Deci, pe o părere ca aceasta ridicând-o Hristos din mijloc, zice: "Nu este Ioan «trestie», adică lesne schimbător, căci dacă era întru acest fel, de ce aţi mai ieşit la el în pustie? Căci nu ca la «trestie» - adică la om care lesne se clatină - aţi ieşit, ci ca la un om mare şi statornic - deci întru acest fel stă, precum pe el l-aţi socotit!"</p></span>
<span class="comm-v-num">Verse 8</span><span class="v MT11_8" data-id="MT11_8"><span class="note-word">22, 8: Dar, de ce ati ieşit? Să vedeţi un om îmbrăcat în haine moi? Iată: cei ce poartă haine moi sunt în casele regilor</span><p>(11, 8) <span class="bibleref" data-id="LK7_25">Luke 7:25</span></p><p>Pentru ca să nu poată zice că s-a desfrânat mai pe urmă slujind desfătării, le spune că îmbrăcămintea lui, fiind de păr, îl arată ca vrăjmaş al desfătării, căci dacă ar fi voit să se desfăteze, ar fi purtat "haine moi" şi ar fi stat "în case împărăteşti", iar nu la închisoare. Vezi de aici că nu se cuvine ca adevăratul creştin să poarte haine moi.</p></span>
<span class="comm-v-num">Verse 9</span><span class="v MT11_9" data-id="MT11_9"><span class="note-word">11, 9: Atunci, de ce aţi ieşit? Să vedeţi un Prooroc? Da, zic vouă, şi mai mult decât un Prooroc</span><p>(11, 9) <span class="bibleref" data-id="MT14_5">Matthew 14:5</span> / <span class="bibleref" data-id="LK1_76">Luke 1:76</span>; <span class="bibleref" data-id="LK7_26">7:26</span></p><p>Ioan este "mai presus de Prooroc", pentru că ceilalţi Prooroci numai au proorocit despre Hristos, iar el chiar şi văzător al Lui [Hristos-Dumnezeu] a fost, care lucru mare este cu adevărat; pentru că ceilalţi, după ce s-au născut au proorocit, iar Ioan chiar şi în pântecele maicii sale fiind, L-a cunoscut pe Hristos şi a săltat [de bucurie] (<span class="bibleref" data-id="LK1_44">1:44</span>).</p></span>
<span class="comm-v-num">Verse 10</span><span class="v MT11_10" data-id="MT11_10"><span class="note-word">11, 10: Că el este acela despre care s-a scris: Iată Eu trimit, înaintea feţei Tale, pe Îngerul Meu, care va pregăti calea Ta, înaintea Ta.</span><p>(11, 10) <span class="bibleref" data-id="ML3_1">Malachi 3:1</span> / <span class="bibleref" data-id="MK1_2">Mark 1:2</span> / <span class="bibleref" data-id="LK7_27">Luke 7:27</span></p><p>"Înger" l-a numit şi pentru viaţa sa cea îngerească şi aproape nematerialnică şi pentru că L-a vestit şi L-a propovăduit pe Hristos. Deci, întru acest fel a gătit calea Lui, propovăduindu-L pe El şi botezând spre pocăinţă, căci după pocăinţă vine iertarea păcatelor, pe care numai Hristos o dă.</p><p>Şi Hristos a grăit acestea după ce au plecat ucenicii lui Ioan, ca să nu li se pară că face spre harul aceluia.</p><p>Iar proorocia ce s-a zis este de la [Proorocul] Maleahi (<span class="bibleref" data-id="ML3_1">Malachi 3:1</span>).</p></span>
<span class="comm-v-num">Verse 11</span><span class="v MT11_11" data-id="MT11_11"><span class="note-word">11, 11<sup>a</sup>: Adevărat zic vouă: Nu s-a ridicat între cei născuţi din femei unul mai mare decât Ioan Botezătorul</span><p>(11, 11<sup>a</sup>) <span class="bibleref" data-id="LK7_28">Luke 7:28</span></p><p>Cu adeverire hotărăşte Domnul "că nu este cineva mai mare decât Ioan". Iar zicând "din femei", se scoate [se înlătură, se exclude] pe Sine, căci Hristos era născut din Fecioară, nu din femeie care a venit întru împreunare de nuntă.</p><span class="note-word">11, 11<sup>b</sup>: Totuşi, cel mai mic în Împărăţia Cerurilor este mai mare decât el.</span><p>(11, 11<sup>b</sup>) <span class="bibleref" data-id="LK7_28">7:28</span></p><p>Şi fiindcă a spus multe cuvinte de laudă pentru [despre] Ioan, pentru ca să nu li se pară că acesta este mai mare şi decât El, zice aici, mai arătat [vădit]: "Eu, «cel mai mic» şi după vârstă şi după părerea voastră, sunt «mai mare» decât el în Împărăţia Cerurilor - adică întru cele duhovniceşti şi cereşti bunătăţi -, iar aici «mai mic» sunt decât el şi pentru că s-a născut mai înainte de Mine şi pentru că vi se pare vouă [că el e] «mai mare». Dar, acolo, «mai mare» sunt Eu".</p></span>
<span class="comm-v-num">Verse 12</span><span class="v MT11_12" data-id="MT11_12"><span class="note-word">11, 12: Din zilele lui Ioan Botezătorul până acum Împărăţia Cerurilor se ia prin străduinţă şi cei ce se silesc pun mâna pe ea</span><p>(11, 12) <span class="bibleref" data-id="LK16_16">Luke 16:16</span></p><p>Se pare că nici o potrivire nu are aceasta aici, însă nu este aşa. Deci, ia aminte, că zicând Iisus că este "mai mare" decât Ioan, îi sileşte pe ei ca să creadă în El, arătând că mulţi "răpesc" Împărăţia Cerurilor, adică credinţa cea întru El.</p><p>Şi dacă este nevoie de multă silă [silinţă] în a lăsa pe tată şi pe mamă şi a nu ne uita nici chiar la sufletul nostru, atunci pentru Împărăţie, câtă silă [silinţă] nu ni se cere!</p></span>
<span class="comm-v-num">Verse 13</span><span class="v MT11_13" data-id="MT11_13"><span class="note-word">11, 13: Toţi Proorocii şi Legea au proorocit până la Ioan.</span><p>(11, 13) <span class="bibleref" data-id="ML3_18">Malachi 3:18</span> / <span class="bibleref" data-id="LK16_16">Luke 16:16</span></p><p>Şi aceasta are aceeaşi urmare, pentru că zice: "Eu sunt Cel Ce vine, căci toţi Proorocii s-au plinit, că nu s-ar fi plinit, dacă n-aş fi venit Eu. Deci, nimic să nu aşteptaţi mai mult!"</p></span>
<span class="comm-v-num">Verse 14</span><span class="v MT11_14" data-id="MT11_14"><span class="note-word">11, 14: Şi dacă voiţi să înţelegeţi, el este Ilie, cel ce va să vină.</span><p>(11, 14) <span class="bibleref" data-id="ML3_18">Malachi 3:18</span> / <span class="bibleref" data-id="MT17_10">Matthew 17:10</span> / <span class="bibleref" data-id="MK9_11">Mark 9:11</span> / <span class="bibleref" data-id="LK1_27">Luke 1:27</span></p><p>"«De voiţi să primiţi», adică să judecaţi cu dreaptă socoteală şi nu cu pizmuire, acesta este Ilie despre care a zis Proorocul Maleahi că va să vie (<span class="bibleref" data-id="ML3_18">Malachi 3:18</span>), pentru că şi Înaintemergătorul şi Ilie au aceeaşi slujire. Ioan a venit mai înainte de Venirea cea dintâi, iar Ilie va veni mai înainte de Venirea ce va să fie". După aceea, arătând că aceasta este vorbă umbrită şi ascunsă - anume că Ioan este Ilie - şi că este trebuinţă de pricepere [înţelepciune] spre a o înţelege, zice [Iisus]:</p></span>
<span class="comm-v-num">Verse 15</span><span class="v MT11_15" data-id="MT11_15"><span class="note-word">11, 15: Cine are urechi de auzit să audă.</span><p>(11, 15) <span class="bibleref" data-id="MK7_16">Mark 7:16</span> / <span class="bibleref" data-id="RV2_7">Revelation 2:7</span></p><p>Indemnându-i pe ei spre a întreba şi [astfel] a învăţa.</p></span>
<span class="comm-v-num">Verse 16-17</span><span class="v MT11_16-17" data-id="MT11_16-17"><span class="note-word">11, 16-17: Dar, cu cine voi asemăna neamul acesta? Este asemenea copiilor care şed în pieţe şi strigă către alţii, (17) zicând: V-am cântat din fluier şi n-aţi jucat; v-am cântat de jale şi nu v-aţi tânguit.</span><p>(11, 16) <span class="bibleref" data-id="LK7_31">Luke 7:31</span> (11,17) <span class="bibleref" data-id="LK7_32">7:32</span></p><p>Aici arată neîmpăcarea [nestatornicia] iudeilor, căci fiind ei grei la năravuri, nici cu vieţuirea cea grea a lui Ioan nu se împăcau, nici cu cea slobodă a lui Hristos. Ci erau asemenea pruncilor care - pentru uşurătatea minţii lor cu nimic nu se împacă, fiindcă de le cântă cineva de jale nu le place, iar de le fluieră [veselos], nici aşa.</p></span>
<span class="comm-v-num">Verse 18-19</span><span class="v MT11_18-19" data-id="MT11_18-19"><span class="note-word">11, 18-19<sup>a</sup>: Căci a venit Ioan, nici mâncând, nici bând, şi spun: Are demon. (19) A venit Fiul Omului, mâncând şi bând şi spun: Iată om mâncăcios şi băutor de vin, prieten al vameşilor şi al păcătoşilor.</span><p>(11, 18) <span class="bibleref" data-id="MT3_4">Matthew 3:4</span> (11,19<sup>a</sup>) <span class="bibleref" data-id="MT9_11">9:11</span> / <span class="bibleref" data-id="LK7_34">Luke 7:34</span>; <span class="bibleref" data-id="LK15_2">15:2</span></p><p>Traiul lui Ioan îl aseamănă cu "cântarea de jale", pentru că Ioan arăta asprime mare şi în vorbă şi în lucruri [fapte], iar pe al Său îl aseamănă cu "fluierul". Pentru că vesel era Domnul, pogorându-Se tuturor, ca pe toţi să-i dobândească, şi Împărăţia Cerurilor binevestind, şi nici un lucru mâhnicios [de mâhnire] nu arăta, aşa cum [făcea] Ioan.</p></span>
<span class="comm-v-num">Verse 19</span><span class="v MT11_19" data-id="MT11_19"><span class="note-word">11,19<sup>b</sup>: Dar înţelepciunea s-a dovedit dreaptă din faptele ei.</span><p>(11, 19<sup>b</sup>) <span class="bibleref" data-id="PR8_1">Proverbs 8:1</span> / <span class="bibleref" data-id="LK7_35">Luke 7:35</span></p><p>Aceasta zice: "De vreme ce nici viaţa lui Ioan, nici a Mea nu vă place vouă, şi toate chipurile [felurile] cele de mântuire le lepădaţi, atunci «drept» Mă arăt Eu, Cel Care sunt «Înţelepciunea». Căci cu adevărat nu veţi mai avea ce spune, ci întru adevăr vă veţi osândi, pentru că Eu pe toate le-am împlinit. Iar voi, neascultând, «drept» Mă arătaţi pe Mine, ca pe Cel Ce nimic n-am lăsat neîmplinit".</p></span>
<span class="comm-v-num">Verse 20</span><span class="v MT11_20" data-id="MT11_20"><span class="note-word">11, 20: Atunci a început Iisus să mustre cetăţile în care se făcuseră cele mai multe minuni ale Sale, căci nu s-au pocăit.</span><p>(11, 20) Înţelepciune 2,12 / <span class="bibleref" data-id="LK10_12">Luke 10:12</span>-15</p><p>După ce le-a arătat că El a făcut toate câte se cădea şi [cu toate acestea] au rămas nepocăiţi, începe, de aici [înainte] să-i mustre.</p></span>
<span class="comm-v-num">Verse 21</span><span class="v MT11_21" data-id="MT11_21"><span class="note-word">11, 21<sup>a</sup>: Vai, ţie, Horazine, vai, ţie, Betsaida</span><p>(11, 21<sup>a</sup>) <span class="bibleref" data-id="MT10_15">Matthew 10:15</span> / <span class="bibleref" data-id="LK10_13">Luke 10:13</span></p><p>Ca să înţelegi că nu din fire erau răi cei care n-au crezut, ci [chiar] dintru a lor voie, aminteşte de Betsaida, de unde erau Andrei şi Petru şi Filip şi fiii lui Zevedeu. Deci, nu din fire este răutatea, ci din voinţă, căci dacă ar fi fost din fire, ar fi fost şi aceştia răi.</p></span>
<span class="comm-v-num">Verse 21-22</span><span class="v MT11_21-22" data-id="MT11_21-22"><span class="note-word">11, 21<sup>b</sup>-22: Că dacă în Tir şi în Sidon s-ar fi făcut minunile care s-au făcut în voi, de mult, în sac şi în cenuşă s-ar fi pocăit. (22) Dar, zic vouă: Tirului şi Sidonului le va fi mai uşor, în ziua judecăţii, decât vouă.</span><p>(11, 21<sup>b</sup>) <span class="bibleref" data-id="MT10_15">Matthew 10:15</span> / <span class="bibleref" data-id="LK10_13">Luke 10:13</span> (11, 22) <span class="bibleref" data-id="LK10_14">10:14</span></p><p>Îi numeşte [socoteşte] mai răi pe iudei decât pe cei din Tir şi din Sidon, fiindcă cei din Tir şi din Sidon au călcat legea cea firească, dar iudeii şi pe cea a lui Moise. Şi aceia n-au văzut minuni, iar aceştia chiar văzând, au clevetit.</p><p>Iar "sacul" este semn al pocăinţei, precum şi "cenuşa" şi ţărâna presărate pe capul celor ce plâng [jelesc].</p></span>
<span class="comm-v-num">Verse 23-24</span><span class="v MT11_23-24" data-id="MT11_23-24"><span class="note-word">11, 23-24: Şi tu, Capemaume: N-ai fost înălţat până la Cer? Până la iad te vei pogon. Căci de s-ar fi făcut în Sodoma minunile ce s-au făcut în tine, ar fi rămas până astăzi. (24) Dar zic vouă că pământului Sodomei îi va fi mai uşor în ziua judecăţii decât ţie.</span><p>(11, 23) <span class="bibleref" data-id="IS14_12">Isaiah 14:12</span> / <span class="bibleref" data-id="LM2_1">Lamentations 2:1</span> / <span class="bibleref" data-id="LK10_15">Luke 10:15</span> (11, 24) <span class="bibleref" data-id="MT10_15">Matthew 10:15</span> / <span class="bibleref" data-id="LK10_12">Luke 10:12</span></p><p>Capemaumul "a fost înălţat", devreme ce era oraş al lui Iisus şi era slăvit ca o patrie a Lui. Dar pentru că nu au crezut [locuitorii lui], la nimic nu i-a folosit aceasta, ci mai vârtos a fost osândit până la iad, căci având un astfel de Locuitor, nu s-a folosit cu nimic de la Dânsul [nu s-a folosit de darul Lui].</p><p>Şi deoarece "Capemaum" se tâlcuieşte "locaş de mângâiere", vezi că, măcar de se va şi învrednici oarecine să se facă lăcaş al Mângâietorului - adică al Sfântului Duh -, dar după aceea se va înălţa cu cugetul şi se va ridica "până la Cer", acela cu adevărat va cădea, din pricina înaltei şi trufaşei cugetări. O, omule, pentru aceasta înfricoşează-te!</p></span>
<span class="comm-v-num">Verse 25</span><span class="v MT11_25" data-id="MT11_25"><span class="note-word">11, 25: În vremea aceea, răspunzând, Iisus a zis: Te slăvesc pe Tine, Părinte, Doamne al Cerului şi al pământului, căci ai ascuns acestea de cei înţelepţi şi pricepuţi şi le-ai descoperit pruncilor.</span><p>(11, 25) <span class="bibleref" data-id="JB17_4">Job 17:4</span> / <span class="bibleref" data-id="PS8_2">Psalm 8:2</span>; <span class="bibleref" data-id="PS118_29">118:29</span> / <span class="bibleref" data-id="PR9_4">Proverbs 9:4</span> / Sirah 19, 21 / <span class="bibleref" data-id="LK10_21">Luke 10:21</span>; <span class="bibleref" data-id="LK18_17">18:17</span> / <span class="bibleref" data-id="JN9_39">John 9:39</span> /<span class="bibleref" data-id="C11_19">1 Corinthians 1:19</span>; 1 Corinteni 21, 27; <span class="bibleref" data-id="C12_8">2:8</span> / <span class="bibleref" data-id="C211_3">2 Corinthians 11:3</span></p><p>Ceea ce zice "Mărturisescu-Mă Ţie", întru acest chip este: "îţi mulţămesc Ţie, o, Părinte, că iudeii, cărora li se părea că sunt înţelepţi şi iscusiţi în Scripturi nu au crezut, iar cei neînvăţaţi şi prunci au crezut şi au cunoscut tainele".</p><p>Iar Dumnezeu a ascuns tainele de la cei care se par a fi "înţelepţi", nu din pizmă sau făcându-li-Se pricină de necunoştinţă, ci pentru că erau nevrednici prin însăşi aceasta că li se părea lor că sunt înţelepţi. Iar cel care se socoteşte "înţelept" şi îndrăzneşte cunoştinţei sale [se încrede în cunoştinţa sa], nici nu-L cheamă pe Dumnezeu. Deci Dumnezeu, fiindcă nu este chemat, nici nu-l ajută, nici nu-i descoperă [tainele Sale].</p><p>Şi întru alt chip: Dumnezeu mai vârtos pentru iubirea Sa de oameni, multora nu le descoperă tainele, ca să nu fie munciţi [căzniţi], ca unii care după ce le-au cunoscut, le-au defăimat pe ele.</p></span>
<span class="comm-v-num">Verse 26</span><span class="v MT11_26" data-id="MT11_26"><span class="note-word">11, 26: Da, Părinte, căci aşa a fost bunăvoirea înaintea Ta.</span><p>(11, 26) <span class="bibleref" data-id="LK10_21">Luke 10:21</span></p><p>Aici arată iubirea de oameni a Tatălui, căci fără a fi rugat, a descoperit pruncilor, aşa bineplăcându-I Lui dintru început - căci "bunăvoire" este vrerea şi plăcerea [Lui].</p></span>
<span class="comm-v-num">Verse 27</span><span class="v MT11_27" data-id="MT11_27"><span class="note-word">11, 27<sup>a</sup>: Toate Mi-au fost date de către Tatăl Meu</span><p>(11, 27<sup>a</sup>) <span class="bibleref" data-id="MT16_17">Matthew 16:17</span> / <span class="bibleref" data-id="LK10_22">Luke 10:22</span> / <span class="bibleref" data-id="JN3_35">John 3:35</span></p><p>Mai sus a zis Tatălui: "Ai descoperit, o, Părinte!", dar ca să nu crezi că El nimic nu face şi că toate sunt ale Tatălui, adaugă: "«Toate îmi sunt date Mie» şi o stăpânire este a Mea şi a Aceluia". Iar auzind că "sunt date", nu socoti că sunt date ca unei slugi care este mai prejos, ci ca unui Fiu. Căci pentru că S-a născut din Tatăl, pentru aceasta I S-au dat Lui. Iar dacă nu S-ar fi născut şi de nu ar fi fost de aceeaşi fiinţă cu Tatăl, nu I S-ar fi dat. Că vezi ce zice: "Toate îmi sunt date Mie, nu de la Stăpânul, ci de la Tatăl Meu", tot aşa cum zici când se naşte un prunc frumos dintr-un tată frumos, că i s-a dat frumuseţea de la tatăl său.</p><span class="note-word">11, 27<sup>b</sup>: Şi nimeni nu cunoaşte pe Fiul, decât numai Tatăl, nici pe Tatăl nu-L cunoaşte nimeni, decât numai Fiul şi cel căruia va voi Fiul să-i descopere.</span><p>(11, 27<sup>b</sup>) <span class="bibleref" data-id="MT16_17">Matthew 16:17</span> / <span class="bibleref" data-id="LK10_22">Luke 10:22</span> / <span class="bibleref" data-id="JN1_18">John 1:18</span>; <span class="bibleref" data-id="JN3_35">3:35</span>; <span class="bibleref" data-id="JN6_46">6:46</span>; <span class="bibleref" data-id="JN10_15">10:15</span></p><p>Lucrul cel mai mare îl spune [acum]: "Nu este de mirare că sunt Eu Stăpân a toate, fiindcă şi mai mult am" - adică "Eu Îl cunosc pe Tatăl şi aşa Îl cunosc, încât şi altora Îl descopăr pe Dânsul".</p><p>Însă, ia aminte că mai sus a zis că Tatăl "a descoperit" pruncilor tainele (<span class="bibleref" data-id="MT11_25">Matthew 11:25</span>), iar acum zice că Fiul "descoperă" pe Tatăl. Vezi, dar, puterea Tatălui şi a Fiului, de vreme ce şi Tatăl descoperă, dar şi Fiul!</p></span>
<span class="comm-v-num">Verse 28</span><span class="v MT11_28" data-id="MT11_28"><span class="note-word">11, 28: Veniţi la Mine toţi cei osteniţi şi împovăraţi şi Eu vă voi odihni pe voi.</span><p>(11, 28) <span class="bibleref" data-id="IS28_12">Isaiah 28:12</span>; Isai 55,1 / <span class="bibleref" data-id="JR31_25">Jeremiah 31:25</span></p><p>Pe toţi îi cheamă, nu numai pe iudei, ci şi pe păgâni, căci aşa vei înţelege "osteniţi" - adică pe iudeii care păzeau rânduielile cele grele ale Legii şi se osteneau în lucrarea poruncilor ei; iar prin "însărcinaţi" ["împovăraţi"] vei înţelege pe păgâni, care erau strâmtoraţi de greutatea păcatelor. Deci, pe toţi aceştia îi "odihneşte" Hristos, pentru că ce osteneală este în a crede, a mărturisi şi a te boteza? Şi cum nu este "odihnă" [aceasta], de vreme ce şi aici eşti fără de grijă, pentru cele ce au fost făcute mai înainte de Botez, şi dincolo, de asemenea, odihna te va primi pe tine?</p></span>
<span class="comm-v-num">Verse 29-30</span><span class="v MT11_29-30" data-id="MT11_29-30"><span class="note-word">11, 29-30: Luaţi jugul Meu asupra voastră şi învăţaţi-vă de la Mine, că sunt blând şi smerit cu inima şi veţi găsi odihnă sufletelor voastre. (30) Căci jugul Meu e bun şi povara Mea este uşoară.</span><p>(11, 29) <span class="bibleref" data-id="NU12_3">Numbers 12:3</span> / <span class="bibleref" data-id="JR6_16">Jeremiah 6:16</span> / Zaharia 9 ,9 / Sirah 6,30; Sirah 51,33 / <span class="bibleref" data-id="JN13_15">John 13:15</span> (11, 30) <span class="bibleref" data-id="PP4_12">Philippians 4:12</span> /1 <span class="bibleref" data-id="JN5_3">John 5:3</span></p><p>"Jugul" lui Hristos este smerenia şi blândeţea. Deci, cel care se smereşte la tot omul [înaintea tuturor], află odihnă petrecând fără turburare, precum şi trufaşul şi măreţul în deşert pururea se află în griji, nevoind să fie mai mic decât alţii, ci socotind cum va fi mai mult slăvit şi cum îi va birui pe vrăjmaşi.</p><p>Deci, "jugul" lui Hristos - adică smerenia -, este uşor, căci mai lesne îi este firii noastre smerite să se smerească, decât să se înalţe.</p><p>Dar şi toate poruncile lui Hristos se numesc "jug", fiind ele uşoare prin răsplătirea ce va să fie, deşi la puţină vreme se par a fi grele.</p></span>

</div>
<div class="footer"><div class="nav">
<a class="prev" href="MT10.html">&lt;</a>
<a class="home" href="index.html">=</a>
<a class="next" href="MT12.html">&gt;</a>
</div></div>
</body>
</html>