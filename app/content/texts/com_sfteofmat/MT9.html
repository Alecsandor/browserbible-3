<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 9 (Teofilact)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Tâlcuirea Sfintei Evanghelii de la Matei - Sfântul Teofilact Arhiepiscopul Bulgariei</a><a class="location" href="MT.html">Matthew 9</a><a class="prev" href="MT8.html">&lt;</a>
<a class="home" href="index.html">=</a>
<a class="next" href="MT10.html">&gt;</a>
</div></div>
<div class="section commentary MT MT9 com_sfteofmat eng " dir="ltr" lang="en" data-id="MT9" data-nextid="MT10" data-previd="MT8">
<div class="mt2">Matthew 9</div>
	Vindecarea slăbănogului din Capernaum. Matei. Ucenicii lui Ioan Botezătorul.Fiica lui Iair şi femeia bolnavă. Doi orbi şi un mut. Secerişul şi secerătorii
<span class="comm-v-num">Verse 1</span><span class="v MT9_1" data-id="MT9_1"><span class="note-word">9, 1 Intrând în corabie, Iisus a trecut şi a venit în cetatea Sa.</span><p>(9, 1) <span class="bibleref" data-id="MT4_13">Matthew 4:13</span> / <span class="bibleref" data-id="MK2_1">Mark 2:1</span> (9, 2<sup>a</sup>) <span class="bibleref" data-id="MK2_3">2:3</span> / <span class="bibleref" data-id="LK5_18">Luke 5:18</span>; 7,48 / <span class="bibleref" data-id="JM5_15">James 5:15</span></p><p>Cetate a Lui numeşte Capernaumul, pentru că acolo locuia. Căci Betleemul L-a născut, Nazaretul L-a crescut, dar Capemaumul îl avea pururea [mereu] locuitor al său.</p></span>
<span class="comm-v-num">Verse 2</span><span class="v MT9_2" data-id="MT9_2"><span class="note-word">9, 2<sup>a</sup> Şi iată, I-au adus un slăbănog zăcând pe pat.</span><p>(9, 1) <span class="bibleref" data-id="MT4_13">Matthew 4:13</span> / <span class="bibleref" data-id="MK2_1">Mark 2:1</span> (9, 2<sup>a</sup>) <span class="bibleref" data-id="MK2_3">2:3</span> / <span class="bibleref" data-id="LK5_18">Luke 5:18</span>; 7,48 / <span class="bibleref" data-id="JM5_15">James 5:15</span></p><p>Iar acest slăbănog altul este, osebit de cel de la Ioan, căci acela era la Scăldătoarea Oilor în Ierusalim (Ioan 5 ,1-9), iar acesta în Capernaum. Acela "nu avea om", iar acesta este "purtat de patru oameni" - după cum zice Marcu (<span class="bibleref" data-id="MK2_3">Mark 2:3</span>) -, oameni care îl şi slobozesc prin acoperişul casei, lucru pe care [Evanghelistul] Matei nu-l spune.</p><p>9 , 2<sup>b</sup>: Şi Iisus, văzând credinţa lor</p><p>(9, 2<sup>b</sup>) <span class="bibleref" data-id="LK5_20">Luke 5:20</span> / <span class="bibleref" data-id="JM5_15">James 5:15</span></p><p>Sau a celor ce l-au adus, că de multe ori pentru credinţa celor ce aduc face [Hristos] minuni, sau [le face acestea] şi pentru credinţa celui adus.</p><span class="note-word">9,2<sup>c</sup>: A zis slăbănogului: îndrăzneşte, fiule! Iertate sunt păcatele tale!</span><p>(9, 2<sup>c</sup>) <span class="bibleref" data-id="MK2_5">Mark 2:5</span> / Luca 5 ,20; 7,48 / <span class="bibleref" data-id="JM5_15">James 5:15</span></p><p>Îl numeşte "fiu" sau ca pe cel ce este zidire a lui Dumnezeu, sau ca pe unul care a crezut. Însă, arătând că slăbănogirea este mai mult din păcate, le dezleagă întâi pe acelea.</p></span>
<span class="comm-v-num">Verse 3-5</span><span class="v MT9_3-5" data-id="MT9_3-5"><span class="note-word">9, 3-5: Dar unii dintre cărturari ziceau în sine: Acesta huleşte. (4) Şi Iisus, ştiind gândurile lor, le-a zis: Pentru ce cugetaţi rele în inimile voastre? (5) Căci ce este mai lesne a zice: Iertate sunt păcatele tale, sau a zice: Scoală-te şi umblă?</span><p>(9, 3) <span class="bibleref" data-id="LV24_11">Leviticus 24:11</span> / <span class="bibleref" data-id="MK2_6">Mark 2:6</span>-7 / <span class="bibleref" data-id="LK5_21">Luke 5:21</span>; 7, 49 (9, 4) <span class="bibleref" data-id="PS139_2">Psalm 139:2</span> / <span class="bibleref" data-id="MT12_25">Matthew 12:25</span> / <span class="bibleref" data-id="MK2_8">Mark 2:8</span> / <span class="bibleref" data-id="LK5_22">Luke 5:22</span> / <span class="bibleref" data-id="JN2_24">John 2:24</span> - 25 (9, 5) <span class="bibleref" data-id="MK2_9">Mark 2:9</span> / <span class="bibleref" data-id="LK5_23">Luke 5:23</span></p><p>Dintru aceasta, că le-a cunoscut gândurile, Se arată pe Sine [însuşi] că este Dumnezeu. Deci, îi mustră pe ei, zicând: "Voi Mă socotiţi pe Mine că sunt hulitor, fiindcă făgăduiesc iertarea păcatelor, care lucru mare este [şi minunat]. Şi socotiţi că fug de aceasta [tămăduirea trupului acestui om], ca să nu fiu vădit ca neputincios. Dar, Eu din tămăduirea trupului vă voi încredinţa şi de tămăduirea sufletului. Astfel, prin ceea ce este mai mic, însă pare mai greu se adevereşte şi iertarea păcatelor, care este cu adevărat [lucru] mare, însă vouă vi se pare mai lesnicioasă, fiindcă este nearătată [nevăzută]".</p></span>
<span class="comm-v-num">Verse 6-8</span><span class="v MT9_6-8" data-id="MT9_6-8"><span class="note-word">9, 6-8: Dar, ca să ştiţi că putere are Fiul Omului pe pământ a ierta păcatele, a zis slăbănogului: Scoală-te, ia-ţi patul şi mergi la casa ta. (7) Şi sculându-se, s-a dus la casa sa. (8) Iar mulţimile, văzând acestea, s-au spăimântat şi au slăvit pe Dumnezeu, Cel Care dă oamenilor asemenea putere.</span><P><p>(9, 6) <span class="bibleref" data-id="MK2_10">Mark 2:10</span>-11 / <span class="bibleref" data-id="LK5_24">Luke 5:24</span> / <span class="bibleref" data-id="JN5_8">John 5:8</span> (9, 7) <span class="bibleref" data-id="MK2_12">Mark 2:12</span> / <span class="bibleref" data-id="LK5_25">Luke 5:25</span> (9, 8) <span class="bibleref" data-id="MT9_33">Matthew 9:33</span> / <span class="bibleref" data-id="MK2_12">Mark 2:12</span> / <span class="bibleref" data-id="LK5_26">Luke 5:26</span></p><p>A poruncit să-şi poarte patul, ca să nu pară că este nălucire. Încă şi pentru ca să vadă noroadele minunea, cei care îl socoteau pe El ca pe un om simplu [şi nu ca pe un Dumnezeu adevărat].</p></span>
<span class="comm-v-num">Verse 9</span><span class="v MT9_9" data-id="MT9_9"><span class="note-word">9, 9: Şi plecând Iisus de acolo, a văzut un om care şedea la vamă, cu numele Matei, şi i-a zis acestuia: Vino după Mine. Şi sculându-se, a mers după El.</span><p>(9, 9) <span class="bibleref" data-id="MK2_14">Mark 2:14</span> / <span class="bibleref" data-id="LK5_27">Luke 5:27</span></p><p>Nu l-a chemat pe Matei o dată cu Petru şi cu Ioan, ci atunci când a ştiut că va asculta, precum şi pe Pavel l-a chemat mai pe urmă, când a fost vremea (<span class="bibleref" data-id="AC9_1">Acts 9:1</span>-22). Însă, minunează-te cum Evanghelistul îşi vădeşte viaţa sa, măcar că ceilalţi au tăinuit numele lui, Levi numindu-l pe el (<span class="bibleref" data-id="MK2_13">Mark 2:13</span>-17; <span class="bibleref" data-id="LK5_27">Luke 5:27</span>-32). Şi [cu adevărat] al lui Dumnezeu lucru era a-l întoarce pe el numai cu cuvântul.</p></span>
<span class="comm-v-num">Verse 10-11</span><span class="v MT9_10-11" data-id="MT9_10-11"><span class="note-word">9, 10-11: Şi când şedea el la masă, în casă, iată mulţi vameşi şi păcătoşi au venit şi au şezut la masă împreună cu Iisus şi cu ucenicii Lui. (11) Şi văzând fariseii, au zis ucenicilor: Pentru ce mănâncă învăţătorul vostru cu vameşii şi cu păcătoşii?</span><p>(9, 10) <span class="bibleref" data-id="MK2_15">Mark 2:15</span> / <span class="bibleref" data-id="LK5_29">Luke 5:29</span> (9, 11) <span class="bibleref" data-id="MT11_19">Matthew 11:19</span> / <span class="bibleref" data-id="MK2_16">Mark 2:16</span>,18 / <span class="bibleref" data-id="LK5_30">Luke 5:30</span>; 7, 34</p><p></p><p>Veselindu-se Matei de primirea lui Hristos, a chemat pe vameşi şi mănâncă Iisus împreună cu ei ca să-i folosească, măcar deşi era prihănit [defăimat] pentru aceasta Căci fariseii vrând să-i depărteze pe ucenicii Lui de la Dânsul, cleveteau ospătarea cea împreună cu vameşii.</p></span>
<span class="comm-v-num">Verse 12-13</span><span class="v MT9_12-13" data-id="MT9_12-13"><span class="note-word">9, 12-13: Şi auzind El, a zis: Nu cei sănătoşi au nevoie de doctor, ci cei bolnavi. (13) Dar mergând, învăţaţi ce înseamnă: Milă voiesc, iar nu jertfă; că n-am venit să chem pe drepţi, ci pe păcătoşi la pocăinţă.</span><p>(9, 12) <span class="bibleref" data-id="R236_23">2 Chronicles 36:23</span> / <span class="bibleref" data-id="MK2_17">Mark 2:17</span> / <span class="bibleref" data-id="LK5_31">Luke 5:31</span> (9, 13) <span class="bibleref" data-id="S115_22">1 Samuel 15:22</span> / Osea 6,61 <span class="bibleref" data-id="MC6_6">Micah 6:6</span>-8 / <span class="bibleref" data-id="MT12_7">Matthew 12:7</span> / <span class="bibleref" data-id="MK2_17">Mark 2:17</span> / <span class="bibleref" data-id="LK5_32">Luke 5:32</span> /<span class="bibleref" data-id="T11_15">1 Timothy 1:15</span></p><p>"Acum n-am venit ca Judecător, ci ca Doctor, de aceea şi împuţiciunea [necurăţia] o sufăr".</p><p>Încă îi şi mustră ca pe nişte neînvăţaţi, zicând "mergând, învăţaţi", adică "de vreme ce până acum nu aţi învăţat, măcar de acum mergeţi şi învăţaţi-vă că Dumnezeu preţuieşte mai mult mila către păcătoşi decât jertfele" (<span class="bibleref" data-id="HS6_6">Hosea 6:6</span>).</p><p>Iar aceasta, "n-am venit să chem pe drepţi", o spune luându-i în râs pe cei care se îndreptăţesc pe ei înşişi, de vreme ce nimeni dintre oameni nu este drept. "Aşadar am venit să chem pe păcătoşi, [nu ca să rămână păcătoşi], ci ca să se pocăiască".</p></span>
<span class="comm-v-num">Verse 14</span><span class="v MT9_14" data-id="MT9_14"><span class="note-word">9, 14: Atunci au venit la El ucenicii lui Ioan, zicând: Pentru ce noi şi fariseii postim mult, iar ucenicii Tăi nu postesc?</span><p>(9, 14) <span class="bibleref" data-id="MK2_18">Mark 2:18</span> / <span class="bibleref" data-id="LK5_33">Luke 5:33</span></p><p>Ucenicii lui Ioan, pizmuind slavei lui Iisus, îi împutează [îl întreabă cu reproş] de ce El nu posteşte. Căci poate nu se dumireau cum biruieşte patimile fără nevoinţă, lucru pe care Ioan nu l-a putut. [Şi au îndrăznit ei acestea], pentru că nu ştiau că Ioan era simplu om şi, din fapta bună - drept, iar Hristos Însuşi era fapta cea bună, ca un Dumnezeu.</p></span>
<span class="comm-v-num">Verse 15</span><span class="v MT9_15" data-id="MT9_15"><span class="note-word">9, 15: Şi Iisus le-a zis: Pot, oare, fiii nunţii să fie trişti câtă vreme mirele este cu ei? Dar vor veni zile când mirele va fi luat de la ei şi atunci vor posti.</span><p>(9, 15) <span class="bibleref" data-id="IS62_5">Isaiah 62:5</span> / <span class="bibleref" data-id="MK2_19">Mark 2:19</span>-20 / <span class="bibleref" data-id="LK5_34">Luke 5:34</span> / <span class="bibleref" data-id="JN3_29">John 3:29</span></p><p>"Vremea de acum, până când sunt Eu cu ucenicii, este de bucurie". Că "mire" Se numeşte pe Sine însuşi, ca pe Cel Ce a logodit cu sine Sinagoga cea nouă [Biserica], după ce a murit cea veche.</p><p>Iar "fii ai nunţii" îi numeşte pe Apostoli, zicând: "Dar va veni vremea când, după ce Eu voi merge la Patimă şi Mă voi înălţa, vor posti în foame şi în sete, fiind goniţi [prigoniţi]". Iar Domnul, arătând că ucenicii încă nu sunt de săvârşit [desăvârşiţi], spune:</p></span>
<span class="comm-v-num">Verse 16-17</span><span class="v MT9_16-17" data-id="MT9_16-17"><span class="note-word">9, 16-17: Nimeni nu pune un petic de postav nou la o haină veche, căci peticul acesta, ca umplutură, trage din haină şi se face o ruptură şi mai rea. (17) Nici nu pun oamenii vin nou în burdufuri vechi; altminterea burdufurile crapă: vinul se varsă şi burdufurile se strică; ci pun vin nou în burdufuri noi şi amândouă se păstrează împreună.</span><p>(9, 16) <span class="bibleref" data-id="MK2_21">Mark 2:21</span> / <span class="bibleref" data-id="LK5_36">Luke 5:36</span> (9,17) <span class="bibleref" data-id="MK2_22">Mark 2:22</span> / <span class="bibleref" data-id="LK5_37">Luke 5:37</span></p><p>"Încă nu s-au făcut ucenicii puternici, ci au trebuinţă de pogorâre [pogorământ] şi nu se cuvine a li se pune asupră greutate de porunci". Iar zicând acestea şi pe ucenici îi învaţă ca şi ei când vor învăţa lumea, să fie pogorâtori.</p><p>"Petic de postav nou" şi "vin nou" este postul, iar "haina veche" şi "burdufurile vechi" arată neputinţa ucenicilor.</p></span>
<span class="comm-v-num">Verse 18-19</span><span class="v MT9_18-19" data-id="MT9_18-19"><span class="note-word">9, 18-19: Pe când le spunea acestea, iată un dregător, venind, I s-a închinat, zicând: Fiica mea a murit de curând dar, venind, pune mâna Ta peste ea şi va fi vie. (19) Atunci Iisus, sculându-Se, a mers după el împreună cu ucenicii.</span><p>(9, 18) <span class="bibleref" data-id="MK5_22">Mark 5:22</span> / <span class="bibleref" data-id="LK8_41">Luke 8:41</span> (9, 19) <span class="bibleref" data-id="MK5_24">Mark 5:24</span></p><p>Se vede că acesta avea credinţă - deşi nu mare [ca a sutaşului] (<span class="bibleref" data-id="MT8_8">Matthew 8:8</span>) -, pentru că-L roagă pe Iisus nu numai cu cuvântul să zică, ci să şi meargă şi să-Şi "pună mâna". Şi zice că fiica sa "a murit", deşi Luca zice că încă nu murise (<span class="bibleref" data-id="LK8_41">Luke 8:41</span>), sau socotind [crezând] el că o lăsase întru cea din urmă suflare, sau înmulţindu-şi necazul, ca să-L tragă [înduplece] pe Hristos spre milă.</p></span>
<span class="comm-v-num">Verse 20-22</span><span class="v MT9_20-22" data-id="MT9_20-22"><span class="note-word">9, 20-22: Şi iată o femeie cu scurgere de sânge de doisprezece ani, apropiindu-se de El pe la spate, s-a atins de poala hainei Lui. (21) Căci zicea în gândul ei: Numai să mă ating de haina Lui şi mă voi face sănătoasă; (22) iar Iisus, întorcându-se şi văzând-o, i-a zis: îndrăzneşte, fiică, credinţa ta te-a mântuit. Şi s-a tămăduit femeia din ceasul acela.</span><p>(9, 20) <span class="bibleref" data-id="LV15_25">Leviticus 15:25</span> / <span class="bibleref" data-id="MK5_25">Mark 5:25</span>,27 / <span class="bibleref" data-id="LK8_43">Luke 8:43</span> (9, 21) <span class="bibleref" data-id="MK5_28">Mark 5:28</span> / <span class="bibleref" data-id="LK8_44">Luke 8:44</span> (9, 22) <span class="bibleref" data-id="PS40_3">Psalm 40:3</span>-4 / Sirah 11, 21 / <span class="bibleref" data-id="MK5_30">Mark 5:30</span>, 34 / <span class="bibleref" data-id="LK8_48">Luke 8:48</span>; 17,19</p><p>Femeia n-a venit pe faţă, fiind necurată din pricina patimii şi temându-se ca nu cumva să fie oprită (<span class="bibleref" data-id="LV15_19">Leviticus 15:19</span>-25). Şi măcar deşi socotea[credea] că se va tăinui de El, însă nădăjduia că va dobândi sănătate, şi numai de se va atinge de marginea hainei Lui, căci aceasta este "poala". Iar Mântuitorul o vădeşte nu ca şi cum ar fi poftit slavă [pentru Sine], ci ca să arate credinţa ei spre folosul nostru şi ca să se încredinţeze şi mai-marele sinagogii.</p><p>Şi îi zice "îndrăzneşte", fiindcă ea se temea, ca una care furase darul, încă şi "fiică" o numeşte, ca pe o credincioasă. Şi arată că de nu ar fi adus ea credinţă, nu ar fi luat darul, chiar de erau şi sfinte hainele Lui. Şi spun unii că această femeie a pus să se ridice o coloană [o statuie] întru care s-a însemnat chipul Mântuitorului, la picioarele căreia a răsărit o buruiană folositoare femeilor ce se aflau întru curgerea sângelui. Această coloană [statuie] a fost sfărâmată de necredincioşi în vremea lui Iulian Apostatul.</p></span>
<span class="comm-v-num">Verse 23</span><span class="v MT9_23" data-id="MT9_23"><span class="note-word">9, 23-24: Iisus, venind la casa dregătorului şi văzând pe cântăreţii din flaut şi mulţimea turburată, a zis: (24) Depărtaţi-vă, căci copila n-a murit, ci doarme. Dar ei râdeau de El.</span><p>(9, 23) <span class="bibleref" data-id="MK5_38">Mark 5:38</span> / <span class="bibleref" data-id="LK8_49">Luke 8:49</span> (9, 24) <span class="bibleref" data-id="MK5_39">Mark 5:39</span>-40 / <span class="bibleref" data-id="LK8_52">Luke 8:52</span>-53</p><p>Fiindcă era [fecioară] nemăritată, o tânguiau cu cântare [de fluiere] de nuntă, afară din rânduiala Legii făcând ei aceasta.</p><p>Iar Domnul zice de ea că "doarme", pentru că la El moartea este somn şi cu lesnire putea s-o învieze.</p><p>Dar să nu te minunezi că mulţimea "râdea de Dânsul", căci mai mult se mărturiseşte minunea, că, deşi moartă fiind, cu adevărat a înviat-o. Deci, de aceea, toţi mărturisesc că murise [copila], ca să nu zică mai apoi cineva că a fost doar leşinată.</p></span>
<span class="comm-v-num">Verse 25-26</span><span class="v MT9_25-26" data-id="MT9_25-26"><span class="note-word">9, 25-26: Iar după ce mulţimea a fost scoasă afară, intrând, a luat-o de mână şi copila s-a sculat. (26) Şi a ieşit vestea aceasta în tot ţinutul acela.</span><p>(9, 25) <span class="bibleref" data-id="LK8_54">Luke 8:54</span> (9, 26) <span class="bibleref" data-id="LK7_17">7:17</span></p><p>Acolo unde este gloată [mulţime] şi turburare, nu face minuni Iisus. Iar "de mână a apucat-o", ca să pună întru ea putere.</p><p>Deci şi tu, de te vei omorî de păcate, atunci vei învia, când te va apuca Iisus de "mâna" ta cea lucrătoare, după ce va scoate afară turburarea şi răspândirea.</p></span>
<span class="comm-v-num">Verse 27</span><span class="v MT9_27" data-id="MT9_27"><span class="note-word">9,27; Plecând Iisus de acolo, doi orbi se ţineau după El, strigând şi zicând: miluieşte-ne pe noi, Fiule al lui David.</span><p>(9, 27) <span class="bibleref" data-id="MT15_22">Matthew 15:22</span>; 20,30 / <span class="bibleref" data-id="MK10_47">Mark 10:47</span>-49 / <span class="bibleref" data-id="LK18_35">Luke 18:35</span>-38</p><p>Orbii, ca lui Dumnezeu îi ziceau "miluieşte-ne", iar ca unui om îi ziceau "Fiule al lui David". Că vestită era aceasta la iudei, anume că Mesia din sămânţa lui David va să vie.</p></span>
<span class="comm-v-num">Verse 28</span><span class="v MT9_28" data-id="MT9_28"><span class="note-word">9, 28: După ce a intrat în casă, au venit la el orbii şi Iisus i-a întrebat: Credeţi că pot să fac Eu aceasta? Zis-au Lui: Da, Doamne!</span><p>(9, 28) <span class="bibleref" data-id="LK18_40">Luke 18:40</span></p><p>Trage pe orbi şi până "în casă", ca să arate credinţa lor cea statornică şi să-i osândească pe iudei. Şi îi întreabă pe ei de cred, arătând că toate le isprăveşte [poate] credinţa.</p></span>
<span class="comm-v-num">Verse 29-30</span><span class="v MT9_29-30" data-id="MT9_29-30"><span class="note-word">9, 29-30<sup>a</sup>: Atunci, S-a atins de ochii lor, zicând: După credinţa voastră, fie vouă! (30) Şi s-au deschis ochii lor.</span><p>(9, 29) <span class="bibleref" data-id="MT8_13">Matthew 8:13</span> / <span class="bibleref" data-id="MK10_52">Mark 10:52</span> / <span class="bibleref" data-id="LK5_13">Luke 5:13</span> (9, 30<sup>a</sup>) <span class="bibleref" data-id="MT8_3">Matthew 8:3</span></p><p>În casă îi tămăduieşte şi deosebi [deoparte], din pricina neiubirii de slavă şi pentru smerenia Sa Că pretutindenea ne învaţă ca smerit să cugetăm.</p></span>
<span class="comm-v-num">Verse 30-31</span><span class="v MT9_30-31" data-id="MT9_30-31"><span class="note-word">9, 30<sup>b</sup>-31: Iar Iisus le-a poruncit cu asprime, zicând: Vedeţi, nimeni să nu ştie. (31) Iar ei, ieşind, L-au vestit în tot ţinutul acela.</span><p>(9, 30<sup>b</sup>) <span class="bibleref" data-id="MT8_4">Matthew 8:4</span>; 12,16 / <span class="bibleref" data-id="MK1_43">Mark 1:43</span>-44; <span class="bibleref" data-id="MK5_43">5:43</span> / <span class="bibleref" data-id="LK8_56">Luke 8:56</span> (9, 31) <span class="bibleref" data-id="MK1_45">Mark 1:45</span> / <span class="bibleref" data-id="LK18_43">Luke 18:43</span></p><p>Vezi, cum fuge de trufie? Iar ei, nu ca nişte neascultători, ci ca nişte mulţămitori L-au vestit. Iar dacă [Domnul] se arată în alt loc, grăind: "Mergi şi propovăduieşte slava lui Dumnezeu" (<span class="bibleref" data-id="MK5_19">Mark 5:19</span>), nu este nimic împotrivă, căci voieşte să nu spună nimic despre El, ci slava lui Dumnezeu s-o vestească.</p></span>
<span class="comm-v-num">Verse 32-33</span><span class="v MT9_32-33" data-id="MT9_32-33"><span class="note-word">9, 32-33<sup>a</sup>: Şi plecând ei, iată au adus la El un om mut, având demon. (33) Şi, fiind scos demonul, mutul a grăit.</span><p>(9, 32) <span class="bibleref" data-id="IS35_6">Isaiah 35:6</span> / <span class="bibleref" data-id="LK11_14">Luke 11:14</span> (9, 33<sup>a</sup>) <span class="bibleref" data-id="LK11_14">11:14</span></p><p>Patima aceasta nu era firească, ci de la diavolul [era]. De aceea a şi fost adus de alţii, că nu putea singur să se roage, fiindcă îi legase diavolul limba. Pentru aceasta, nici credinţă nu cere [Domnul], ci îndată îl vindecă, scoţând pe dracul care oprea [împiedica] grăirea.</p></span>
<span class="comm-v-num">Verse 33</span><span class="v MT9_33" data-id="MT9_33"><span class="note-word">9, 33<sup>b</sup>: Iar mulţimile se minunau, zicând: Niciodată nu s-a arătat aşa în Israil.</span><p>(9, 33<sup>b</sup>) <span class="bibleref" data-id="MT9_8">Matthew 9:8</span> / <span class="bibleref" data-id="LK11_14">Luke 11:14</span></p><p>Minunându-se poporul, Îl înalţă pe Hristos mai presus de Prooroci şi de Patriarhi. Căci vindeca cu stăpânire, iar nu precum aceia, cu rugăciune. Să-i vedem însă şi pe farisei ce zic:</p></span>
<span class="comm-v-num">Verse 34</span><span class="v MT9_34" data-id="MT9_34"><span class="note-word">9, 34: Dar fariseii ziceau: Cu domnul demonilor scoate pe demoni.</span><p>(9, 34) <span class="bibleref" data-id="MT12_24">Matthew 12:24</span> / <span class="bibleref" data-id="MK3_22">Mark 3:22</span> / <span class="bibleref" data-id="LK11_15">Luke 11:15</span></p><p>Cuvintele acestea sunt ale nebuniei celei preamari, deoarece nici un drac nu scoate drac. Să zicem însă că pe draci îi scotea ca şi cum ar fi slujit domnului dracilor, adică ar fi făcut vrăji. Dar bolile şi păcatele, cum le dezlega? Şi cum propovăduia Împărăţia Cerurilor? Că dracul mai vârtos împotrivă şi boli aduce şi de la Dumnezeu depărtează.</p></span>
<span class="comm-v-num">Verse 35</span><span class="v MT9_35" data-id="MT9_35"><span class="note-word">9, 35: Şi Iisus străbătea toate cetăţile şi satele, învăţând în sinagogile lor, propovăduind Evanghelia Împărăţiei şi vindecând toată boala şi toată neputinţa în popor.</span><p>(9, 35) <span class="bibleref" data-id="SS7_12">Song of Songs 7:12</span>-14 / <span class="bibleref" data-id="MT4_23">Matthew 4:23</span> / <span class="bibleref" data-id="MK6_6">Mark 6:6</span> / <span class="bibleref" data-id="LK13_22">Luke 13:22</span></p><p>Fiind iubitor de oameni, nu aşteaptă să vină ei la El, ci Însuşi merge, ca să nu aibă cuvânt de răspuns [ca să nu poată zice] cum că nimeni nu i-a învăţat pe ei. Deci şi cu lucrul [fapta] şi cu cuvântul îi trage [îi aduce cu putere] pe ei la Sine, învăţându-i şi minuni făcând.</p></span>
<span class="comm-v-num">Verse 36</span><span class="v MT9_36" data-id="MT9_36"><span class="note-word">9, 36: Şi văzând mulţimile, I S-a făcut milă de ele că erau necăjite şi rătăcite ca nişte oi care n-au păstor</span><p>(9, 36) <span class="bibleref" data-id="NU27_17">Numbers 27:17</span> / <span class="bibleref" data-id="IS53_6">Isaiah 53:6</span> / <span class="bibleref" data-id="EK34_5">Ezekiel 34:5</span> / <span class="bibleref" data-id="ZC10_2">Zechariah 10:2</span> / <span class="bibleref" data-id="MK6_34">Mark 6:34</span></p><p>Nu aveau "păstor", deoarece căpeteniile lor nu numai că nu îi îndreptau, ci mai vârtos îi şi vătămau. Iar păstorul cel adevărat are milă de turmă.</p></span>
<span class="comm-v-num">Verse 37-38</span><span class="v MT9_37-38" data-id="MT9_37-38"><span class="note-word">9, 37-38: Atunci a zis ucenicilor Lui: Secerişul e mult, dar lucrătorii sunt puţini. (38) Rugaţi, deci, pe Domnul secerişului, ca să scoată lucrători la secerisul Său.</span><p>(9, 37) <span class="bibleref" data-id="LK10_2">Luke 10:2</span> / <span class="bibleref" data-id="JN4_35">John 4:35</span> (9, 38) <span class="bibleref" data-id="LK10_2">Luke 10:2</span> / <span class="bibleref" data-id="H23_1">2 Thessalonians 3:1</span></p><p>"Seceriş" numeşte mulţimea celor care aveau trebuinţă de vindecare, iar "lucrători", pe cei ce erau datori să înveţe şi care nu se aflau atunci întru Israil.</p><p>Iar "Domnul secerişului" este Însuşi Hristos, ca Cel Care este Domn al Proorocilor şi al Apostolilor. Şi arătată este aceasta de aici, [anume] că i-a ales pe cei doisprezece fără a Se ruga lui Dumnezeu. Că auzi [ce zice mai departe]:</p></span>

</div>
<div class="footer"><div class="nav">
<a class="prev" href="MT8.html">&lt;</a>
<a class="home" href="index.html">=</a>
<a class="next" href="MT10.html">&gt;</a>
</div></div>
</body>
</html>