<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 23 (Teofilact)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Tâlcuirea Sfintei Evanghelii de la Matei - Sfântul Teofilact Arhiepiscopul Bulgariei</a><a class="location" href="MT.html">Matthew 23</a><a class="prev" href="MT22.html">&lt;</a>
<a class="home" href="index.html">=</a>
<a class="next" href="MT24.html">&gt;</a>
</div></div>
<div class="section commentary MT MT23 com_sfteofmat eng " dir="ltr" lang="en" data-id="MT23" data-nextid="MT24" data-previd="MT22">
<div class="mt2">Matthew 23</div>
	Iisus mustră pe farisei şi pe cărturari. Mustră Ierusalimul,
<span class="comm-v-num">Verse 1</span><span class="v MT23_1" data-id="MT23_1"><span class="note-word"></span></span>
<span class="comm-v-num">Verse 1-3</span><span class="v MT23_1-3" data-id="MT23_1-3"><span class="note-word">23, 1-3: Atunci a vorbit Iisus mulţimilor şi ucenicilor Săi, (2) zicând: Cărturarii şi fariseii au şezut în scaunul lui Moise; (3) deci toate câte vă vor zice vouă, faceţi-le şi păziţi-le; dar după faptele lor nu faceţi, că ei zic, dar nu fac.</span><p>(23, 2) <span class="bibleref" data-id="NH8_4">Nehemiah 8:4</span> (23, 3) <span class="bibleref" data-id="DT17_9">Deuteronomy 17:9</span> / <span class="bibleref" data-id="RM2_19">Romans 2:19</span></p><p>Când le-a astupat Domnul gura şi a arătat că bolesc fără de vindecare, atunci şi vorbeşte despre ei. Şi arată viaţa şi petrecerea lor, îndreptându-i pe cei ce ascultă ca să nu-i defaime pe dascăli, chiar de vor avea şi viaţă stricată.</p><p>Arată Domnul încă şi că nu Se împotriveşte Legii, învăţându-i să facă cele ale Legii, chiar nevrednici fiind cei ce acestea-i învaţă - dar nu pentru cele ce învaţă aceştia, ci pentru viaţa lor stricată. Şi zice [Domnul]: "Toate cele pe care le grăiesc dascălii, să socotiţi că Moise le spune şi mai vârtos [Însuşi] Dumnezeu".</p><p>Dar, oare, se cuvine să facem toate cele pe care le spun, chiar dacă rele vor fi? Răspundem: întâi, că niciodată nu vor îndrăzni cei care învaţă să îndemne pe cineva spre rău; apoi, chiar dacă va face aşa, îndemnând spre viaţă rea, unul ca acesta nu din "scaunul lui Moise", nici din Lege nu grăieşte. Iar Domnul spune [aici] să-i ascultăm pe cei care "şed în scaunul lui Moise", adică pe cei care învaţă cele ale Legii. Deci se cuvine a-i asculta pe cei care învaţă ceva [oarece] din dumnezeiasca Lege, chiar dacă ei nu ar împlini ceea ce învaţă.</p></span>
<span class="comm-v-num">Verse 4-4</span><span class="v MT23_4-4" data-id="MT23_4-4"><span class="note-word">23, 4-5: Că leagă sarcini grele şi cu anevoie de purtat şi le pun pe umerii oamenilor, iar ei nici cu degetul nu voiesc să le mişte. (5) Toate faptele lor le fac ca să fie priviţi de oameni; căci îşi lăţesc filacteriile şi îşi măresc ciucurii de pe poale.</span><p>(23, 4) <span class="bibleref" data-id="IS10_1">Isaiah 10:1</span> / <span class="bibleref" data-id="LK11_46">Luke 11:46</span> / <span class="bibleref" data-id="AC15_10">Acts 15:10</span> (23, 5) <span class="bibleref" data-id="NU15_38">Numbers 15:38</span> / <span class="bibleref" data-id="DT22_12">Deuteronomy 22:12</span> / <span class="bibleref" data-id="MT6_1">Matthew 6:1</span> / <span class="bibleref" data-id="MK12_38">Mark 12:38</span></p><p>Fariseii puneau "sarcini grele" asupra poporului, silnicind pe oameni să împlinească nişte porunci mici ale Legii şi care erau cu anevoie de păzit [împlinit]; sau, mai mult decât cu poruncile Legii, îi îngreuiau cu predanii oarecare omeneşti, dându-le mai presus de Lege, iar ei "nici cu degetul nu le mişcau", adică nimic nu lucrau, nici nu îndrăzneau a se apropia de unele ca acestea sarcini. Căci când cel care învaţă, nu numai învaţă, ci şi face, se pare [arată] că împreună cu cei pe care-i învaţă se osteneşte şi lucrează. Iar când pe mine mă încarcă cu "sarcini grele" iar el nimic nu face, mai mult mă îngreunează, căci el lenevindu-se îmi arată că este cu neputinţă să săvârşesc cele pe care el le zice [învaţă].</p><p>Deci Domnul îi prihăneşte pe farisei, ca pe cei care nu vor să poarte împreună cu poporul "sarcinile" poruncilor şi dimpreună [cu el] să le lucreze. Şi nu numai că nu fac nimic bun, dar se şi prefac cum că fac [că lucrează]. Şi chiar de ar fi făcut, dar pentru că se împăunează în faţa oamenilor, îşi pierd ei tot folosul. Şi oare de câtă osândă sunt vrednici, ca unii ce nu împlinesc nimic, însă voiesc să fie slăviţi de oameni ca unii care fac [împlinesc]? Dar ce fac? "îşi lăţesc filacteriile şi îşi măresc ciucurii" hainelor. Iar aceasta întru acest fel este: în Lege era scris că "le veţi lega pe mâna voastră şi vor fi neclintite înaintea ochilor voştri" ["să le legi ca semn la mână şi să le ai ca pe o tăbliţă pe fruntea ta"] (<span class="bibleref" data-id="DT6_4">Deuteronomy 6:4</span>-8; <span class="bibleref" data-id="DT11_18">11:18</span>). Deci, scriau pe două membrane [pergamente] sau hârtii cele zece porunci ale Legii şi una o puneau pe fruntea lor, iar alta o atârnau de mâna dreaptă. Iar "ciucuri" îşi făceau pe poala hainei din împletituri albastre sau mohorâte [violete], încă şi pe aceasta aflând-o scrisă în Lege; ca, văzându-le, să nu uite poruncile lui Dumnezeu (<span class="bibleref" data-id="NU15_37">Numbers 15:37</span>-40). Dar Dumnezeu nu aceasta voia, ci a avea "filacteriile" legate de mâna dreaptă însemna cum că se cuvine a lucra poruncile. Iar a avea "ciucuri" la poale din împletituri mohorâte arăta că se cuvine să ne însemnăm cu sângele lui Hristos. Iar ei îşi făceau şi "filacteriile" şi "ciucurii" mari, ca să se arate celor care-i priveau că sunt păzitori ai Legii.</p></span>
<span class="comm-v-num">Verse 6-7</span><span class="v MT23_6-7" data-id="MT23_6-7"><span class="note-word">23, 6-7: Şi le place să stea în capul mesei la ospeţe şi în băncile dintâi, în sinagogi, (7) şi să li se plece lumea în pieţe şi să fie numiţi de oameni: Rabi.</span><p>(23, 6) <span class="bibleref" data-id="MK12_39">Mark 12:39</span> / <span class="bibleref" data-id="LK11_43">Luke 11:43</span> / <span class="bibleref" data-id="LK20_46">20:46</span> (23, 7) <span class="bibleref" data-id="MK12_38">Mark 12:38</span></p><p>Vai ce zice! Pentru că "iubesc" pentru aceasta se osândesc.</p><p>Dar dacă cel ce numai pentru că iubeşte "şederea mai sus" [în rândurile "dintâi"] este prihănit [este găsit vinovat], cu cât mai vârtos se va osândi cel ce se sârguieşte în tot chipul pentru a dobândi întâietate? Şi [zice] "scaunele cele mai de sus în sinagogi", [adică] unde erau ei mai mult datori a-i învăţa pe alţii să se smerească, acolo lucrează spre stricăciune, că toate le făceau pentru slavă [deşartă]. Şi făcând ei acestea nu se ruşinau, ci mai vârtos voiau [râvneau] a se numi şi "Rabi, Rabi", adică dascăli [învăţători].</p></span>
<span class="comm-v-num">Verse 8-12</span><span class="v MT23_8-12" data-id="MT23_8-12"><span class="note-word">23,8-12: Voi însă să nu vă numiţi rabi, că unul este învăţătorul vostru: Hristos, iar voi toţi sunteţi fraţi. (9) Şi tată al vostru să nu numiţi pe pământ, că Tatăl vostru unul este, Cel din Ceruri. (10) Nici învăţători să nu vă numiţi, că învăţătorul vostru este unul: Hristos. (11) Şi care este mai mare între voi să fie slujitorul vostru. (12) Cine se va înălţa pe sine se va smeri, şi cine se va smeri pe sine se va înălţa.</span><p>(23, 8) <span class="bibleref" data-id="JN13_13">John 13:13</span> /<span class="bibleref" data-id="C13_4">1 Corinthians 3:4</span>-7 / <span class="bibleref" data-id="JM3_1">James 3:1</span> (23, 9) <span class="bibleref" data-id="ML1_6">Malachi 1:6</span> / <span class="bibleref" data-id="ML2_10">2:10</span> / <span class="bibleref" data-id="EP3_14">Ephesians 3:14</span> (23,10) <span class="bibleref" data-id="JN13_13">John 13:13</span> (23, 11) <span class="bibleref" data-id="MT20_26">Matthew 20:26</span> (23, 12) <span class="bibleref" data-id="JB22_29">Job 22:29</span> / <span class="bibleref" data-id="PR29_23">Proverbs 29:23</span> / <span class="bibleref" data-id="LK14_11">Luke 14:11</span> / <span class="bibleref" data-id="LK18_14">18:14</span></p><p>Hristos nu opreşte a se numi cineva "dascăl" ["învăţător"], ci opreşte a voi cineva cu împătimire [în chip pătimaş] să fie numit astfel şi a se sârgui în tot felul să fie numit aşa. Căci, după adevăr, vrednicia învăţătorească este numai a lui Dumnezeu.</p><p>Şi, oprind a chema "tată" pe altcineva în afară de Dumnezeu, nu opreşte cinstirea părinţilor - de vreme ce a cerut cu adevărat să-i cinstim pe ei (<span class="bibleref" data-id="EX20_12">Exodus 20:12</span>) şi mai vârtos [să-i cinstim] pe cei duhovniceşti părinţi -, ci ne aduce [îndrumă] spre cunoaşterea adevăratului Tată - adică a lui Dumnezeu -, căci Tată adevărat Dumnezeu este. Iar [părinţii] cei trupeşti nu sunt izvorul naşterii [noastre], ci slujitori [ai lui Dumnezeu] şi împreună [cu El] pricinuitori [ai naşterii de prunci].</p><p>Apoi arată folosul smereniei, spunând că "cel care este mai mare întru voi" este dator a fi vouă slugă şi [cel mai] de pe urmă [să se arate]. Căci cel care "se va înălţa pe sine" socotind că este ceva, se va smeri, părăsit fiind de Dumnezeu.</p></span>
<span class="comm-v-num">Verse 13</span><span class="v MT23_13" data-id="MT23_13"><span class="note-word">23, 13: Vai vouă, cărturarilor şi fariseilor făţarnici! Că închideţi Împărăţia Cerurilor înaintea oamenilor; că voi nu intraţi, şi nici pe cei ce vor să intre nu-i lăsaţi.</span><p>(23, 13) <span class="bibleref" data-id="EK22_5">Ezekiel 22:5</span> / <span class="bibleref" data-id="LK11_52">Luke 11:52</span></p><p>Zice [Domnul]: "Nu numai voi sunteţi necredincioşi şi aveţi viaţa stricată, ci şi pe alţii îi învăţaţi să nu creadă în Mine şi prin viaţa şi pilda voastră îi stricaţi". Căci, de obicei, poporul se aseamănă cu stăpânitorii; şi mai vârtos [cu atât mai mult] vor fi răi, cu cât îi văd pe aceştia că se pleacă spre răutate. Deci, orice învăţător şi stăpânitor rău, să vadă ce îşi câştigă [ce plată îşi agoniseşte].</p><p>Deci, "vai" celui care prin viaţa sa nu lasă pe alţii să sporească spre lucrul cel bun!</p></span>
<span class="comm-v-num">Verse 14</span><span class="v MT23_14" data-id="MT23_14"><span class="note-word">23, 14: Vai vouă, cărturarilor şi fariseilor făţarnici! Că mâncaţi casele văduvelor şi cu făţărnicie vă rugaţi îndelung; pentru aceasta mai multă osândă veţi lua.</span><p>(23, 14) <span class="bibleref" data-id="MK12_40">Mark 12:40</span> / <span class="bibleref" data-id="LK20_47">Luke 20:47</span></p><p>Îi numeşte "făţarnici", ca pe cei care se făgăduiau evlavie [se arătau evlavioşi], dar nu făceau nimic vrednic de făgăduinţa evlaviei, ci mâncau banii văduvelor sub pricină [cuvânt] că se roagă "îndelung", adică întru multă vreme. Căci cu adevărat batjocoritori erau, batjocorindu-i pe cei simpli şi scoţându-i pe dânşii din minte [smintindu-i]. Şi pentru că luau de la văduve, când mai curând se cuvenea să le dea şi să le sprijine sărăcia, vor lua "mai multă osândă".</p><p>Dar şi întru alt chip va fi "mai multă osânda", pentru că, prefăcânduse că fac lucru bun - adică rugăciune -, lucrează răutatea, căci "mănâncă" pe cele ale văduvelor. Căci mai multă osândă ia cel care prin făţărnicia lucrului bun amăgeşte spre [a împlini] răutate.</p></span>
<span class="comm-v-num">Verse 15</span><span class="v MT23_15" data-id="MT23_15"><span class="note-word">23, 15: Vai vouă, cărturarilor şi fariseilor făţarnici! Că înconjuraţi marea şi uscatul ca să faceţi un ucenic, şi dacă l-aţi făcut, îl faceţi fiu al gheenei şi îndoit decât voi.</span><p>"Nu numai pe iudei îi stricaţi, ci şi pe cei dintre închinătorii la idoli care au venit la legea iudaicească" - căci pe aceştia îi numeşte "ucenici". "Pentru că vă sârguiţi a întoarce pe cineva la vieţuire iudaicească şi la tăiere împrejur, iar după ce se face iudeu, atunci piere, stricându-se, din pricina răutăţii voastre".</p><p>Iar "fiu al gheenei" este cel care este vrednic de aceasta şi are oarecare apropiere de ea, ca să fie ars de aceasta.</p></span>
<span class="comm-v-num">Verse 16-22</span><span class="v MT23_16-22" data-id="MT23_16-22"><span class="note-word">23, 16-22: Vai, vouă, călăuze oarbe, care ziceţi: Cel ce se va jura pe templu nu este cu nimic legat, dar cel ce se va jura pe aurul templului este legat. (17) Nebuni şi orbi! Ce este mai mare aurul sau templul care sfinţeşte aurul? (18) Ziceţi iar: Cel ce se va jura pe altar cu nimic nu este legat, dar cel ce se va jura pe darul ce este deasupra altarului este legat. (19) Nebuni şi orbi! Ce este mai mare, darul sau altarul care sfinţeşte darul? (20) Deci, cel ce se jură pe altar se jură pe el şi pe toate câte sunt deasupra lui. (21) Deci cel ce se jură pe templu se jură pe el şi pe Cel Care locuieşte în el. (22) Cel care se jură pe Cer se jură pe tronul lui Dumnezeu şi pe Cel Ce sade pe el.</span><p>(23, 16) <span class="bibleref" data-id="MT5_33">Matthew 5:33</span>-34 / <span class="bibleref" data-id="MT15_14">15:14</span> / <span class="bibleref" data-id="MT23_24">23:24</span> (23, 17) <span class="bibleref" data-id="P11_18">1 Peter 1:18</span> /<span class="bibleref" data-id="P21_9">2 Peter 1:9</span> (23, 19) <span class="bibleref" data-id="EX29_37">Exodus 29:37</span> /<span class="bibleref" data-id="P11_18">1 Peter 1:18</span> / <span class="bibleref" data-id="P21_9">2 Peter 1:9</span> (23, 21) <span class="bibleref" data-id="K18_13">1 Kings 8:13</span> / <span class="bibleref" data-id="R26_2">2 Chronicles 6:2</span> / <span class="bibleref" data-id="PS25_8">Psalm 25:8</span> / <span class="bibleref" data-id="PS131_3">131:3</span> (23, 22) <span class="bibleref" data-id="PS10_4">10:4</span> / <span class="bibleref" data-id="MT5_34">Matthew 5:34</span> / <span class="bibleref" data-id="AC7_49">Acts 7:49</span></p><p>Îi numeşte pe ei "orbi" pentru că nu vor să înveţe cele cuviincioase, ci pe cele mai mici le cinstesc, iar pe cele vrednice de cinste le socotesc cele din urmă. Căci aurul din templu şi heruvimii şi năstrapa cea de aur le cinsteau mai mult decât templul însuşi. De aceea şi pe ceilalţi oameni îi învăţau că "nimic nu este" a se jura pe templu, dar nu pe aurul care se afla în templu, şi care, de aceea era cinstit, pentru că se afla în templu. Încă spuneau că darurile puse pe jertfelnic sunt mai cinstite decât jertfelnicul însuşi. Drept aceea şi dogmatiseau [învăţau] fariseii întru acest chip, anume că acela care s-ar fi jurat pe vasul cel de aur, sau pe boul sau oaia aduse spre jertfă şi ar fi călcat apoi jurământul, se osândea să plătească întocmai. Căci cinsteau mai mult darul decât jertfelnicul, pentru dobânzile cele din jertfe. Iar dacă s-ar fi jurat pe templu, iar mai apoi ar fi călcat jurământul, fiindcă nu puteau zidi un alt templu, erau sloboziţi de jurământ. Deci, pentru aceasta se părea că este mai uşor jurământul făcut pe templu, din pricina iubirii de câştig a fariseilor.</p><p>Prin urmare, dacă în Legea Veche Hristos nu slobozeşte să fie darul mai mare decât jertfelnicul, cu atât mai vârtos se sfinţeşte la noi Jertfelnicul de daruri [Altarul], căci întru Însuşi Trupul Domnului se prefac pâinile prin dumnezeiescul dar şi de aceea se sfinţeşte de către acestea Jertfelnicul [Altarul].</p></span>
<span class="comm-v-num">Verse 23-24</span><span class="v MT23_23-24" data-id="MT23_23-24"><span class="note-word">23, 23-24: Vai, vouă, cărturarilor şi fariseilor făţarnici! Că daţi zeciuială din izmă, din mărar şi din chimen, dar aţi lăsat părţile mai grele ale Legii: judecata, mila şi credinţa; pe acestea trebuia să le faceţi şi pe acelea să nu le lăsaţi. (24) Călăuze oarbe, care strecuraţi ţânţarul şi înghiţiţi cămila!</span><p>(23, 23) <span class="bibleref" data-id="DT14_22">Deuteronomy 14:22</span> / <span class="bibleref" data-id="PS10_7">Psalm 10:7</span> / <span class="bibleref" data-id="HS6_6">Hosea 6:6</span> / <span class="bibleref" data-id="MC6_8">Micah 6:8</span> / <span class="bibleref" data-id="MT9_13">Matthew 9:13</span> / <span class="bibleref" data-id="MT12_7">12:7</span> / <span class="bibleref" data-id="LK11_42">Luke 11:42</span></p><p>Iarăşi îi înfruntă pe ei ca pe nişte nepricepuţi, căci poruncile cele mari nu le băgau în seamă, iar pentru cele mici cereau luare-aminte cu de-amănuntul, netrecând cu vederea nici zeciuiala chimenului, ci şi pe acela zeciuindu-l. Şi dacă cineva îi prihănea [învinuia] că sunt plini de scumpătate, grăiau [răspundeau] cum că Legea porunceşte acestea.</p><p>Dar mai bine şi mai plăcut lui Dumnezeu ar fi fost să ceară de la norod "judecata, mila şi credinţa". Şi ce este "judecata"? A nu face nimic nedrept şi fără de socoteală, ci toate cu judecată şi cu socotinţă; că după socoteală, îndată urmează şi "mila", căci cel ce cu judecată le face pe toate, cu adevărat ştie şi pe care se cuvine să miluiască. Iar după milă urmează "credinţa", căci cel care miluieşte cu adevărat, crede că nimic nu va pierde, ci pe toate le va lua</p><p>Şi întru alt chip se cuvine a milui: şi anume a crede în adevăratul Dumnezeu. Căci mulţi dintre elini având "milă", dar necrezând întru Dumnezeul Cel Viu, nu aveau "credinţă" care să fie următoare [să urmeze] milei.</p><p>Deci, se cuvine ca fiecare "dascăl" ["învăţător"] să ia zeciuială de la popor - adică "judecata, mila şi credinţa" -, cerând-o ca pe o datorie de la cele zece simţiri, adică de la cele cinci trupeşti şi de la cele cinci sufleteşti. Şi când zice: "pe acelea să nu le lăsaţi", nu îndeamnă Domnul spre zeciuiala verdeţurilor, ci ca să nu se pară [creadă] că acum legiuieşte împotriva lui Moise.</p><p>Şi-i numeşte "povăţuitori orbi", pentru că, trufindu-se că sunt învăţători şi pe toate le ştiu, nu foloseau pe nimeni, ci mai vârtos, îndeobşte sminteau şi stricau, aruncându-i [pe ascultători] în prăpastia necredinţei.</p><p>Şi îi mai numeşte pe ei "strecurători de ţânţari", ca pe unii care se fereau de greşelile cele mici, iar "cămila" - adică pe cele mari - le înghit şi le trec cu vederea</p></span>
<span class="comm-v-num">Verse 25-26</span><span class="v MT23_25-26" data-id="MT23_25-26"><span class="note-word">23, 25-26: Vai, vouă, cărturarilor şi fariseilor făţarnici! Că voi curăţiţi partea dinafară a paharului şi a blidului, iar înăuntru sunt pline de răpire şi de lăcomie. (26) Fariseule orb! Curăţă întâi partea dinăuntru a paharului şi a blidului, ca să fie curată şi cea dinafară.</span><p>(23, 25) <span class="bibleref" data-id="MK7_3">Mark 7:3</span> / <span class="bibleref" data-id="LK11_39">Luke 11:39</span> (23,26) <span class="bibleref" data-id="LK11_41">11:41</span> / <span class="bibleref" data-id="TT1_15">Titus 1:15</span></p><p>Ţinând predaniile bătrânilor, spălau paharele şi blidele întru care puneau bucatele, dar beau vin şi mâncau bucate din "jefuire", care mai mult le spurcau vasele. "Deci, nu câştiga [dobândi] vin din «nedreptate» - şi de aici se va curăţa şi partea dinlăuntru a paharului!"</p><p>Sau, vorbeşte de "pahar" şi de "blid" închipuind prin acestea aşezarea dinafară, trupească şi cea dinlăuntru, duhovnicească, zicând: "Pentru că tu, aşezarea ta «cea dinafară» o prefaci spre bună încuviinţare, în vreme ce aşezarea cea «dinăuntrul» tău este plină de spurcăciune. Că «jefuieşti» şi «nedreptăţeşti», însă se cuvine ca pe cele «dinăuntru» să le speli - adică pe suflet -, ca împreună cu curăţia sufletului să strălucească şi «cea dinafară» bună încuviinţare".</p></span>
<span class="comm-v-num">Verse 27-28</span><span class="v MT23_27-28" data-id="MT23_27-28"><span class="note-word">23, 27-28: Vai, vouă, cărturarilor şi fariseilor făţarnici! Că semănaţi cu mormintele cele văruite, care pe dinafară se arată frumoase, înăuntru însă sunt pline de oase de morţi şi de toată necurăţia. (28) Aşa şi voi, pe dinafară vă arătaţi drepţi oamenilor, înăuntru însă sunteţi plini de făţărnicie şi fărădelege.</span><p>(27) <span class="bibleref" data-id="JB36_13">Job 36:13</span> / <span class="bibleref" data-id="LK11_44">Luke 11:44</span> / <span class="bibleref" data-id="AC23_3">Acts 23:3</span> (28) <span class="bibleref" data-id="LK11_39">Luke 11:39</span></p><p>Şi această pildă asemenea cu cea mai de sus se înţelege, arătând că fariseii şi cărturarii se sârguiau a se arăta cu bună cuviinţă la aşezarea cea "dinafară", precum "mormintele văruite", care pe dinafară erau albite [spoite] cu ghips şi cu var, iar pe dinlăuntru erau "pline de toată necurăţia" şi de lucrurile cele moarte şi putrede.</p></span>
<span class="comm-v-num">Verse 29-31</span><span class="v MT23_29-31" data-id="MT23_29-31"><span class="note-word">23, 29-31: Vai, vouă, cărturarilor şi fariseilor făţarnici! Că zidiţi mormintele Proorocilor şi împodobiţi pe ale drepţilor (30) şi ziceţi: De am fi fost noi în zilele părinţilor noştri, n-am fi fost părtaşi cu ei la vărsarea sângelui Proorocilor. (31) Astfel, dar, mărturisiţi voi înşivă că sunteţi fii ai celor ce au ucis pe Prooroci.</span><p>(23, 31) <span class="bibleref" data-id="LK11_39">Luke 11:39</span>-49</p><p>Îi ticăloşeşte pe aceştia nu pentru că "zidesc mormintele Proorocilor" - căci acest lucru este plăcut lui Dumnezeu -, ci pentru că numai din făţărnicie făceau aceasta. Dar prihănindu-i pe părinţii lor, mai rele decât aceia făceau; şi covârşindu-i pe ei cu răutatea, minţeau arătat: "Că de-am fi fost în zilele părinţilor noştri, n-am fi omorât pe Prooroci", dar ei ca turbaţii căutau a-L omorî chiar pe Stăpânul Proorocilor. De aceea şi zice:</p></span>
<span class="comm-v-num">Verse 32-33</span><span class="v MT23_32-33" data-id="MT23_32-33"><span class="note-word">23, 32-33: Dar voi întreceţi măsura părinţilor voştri! (33) Şerpi, pui de vipere, cum veţi scăpa de osânda gheenei?</span><p>(23, 32) <span class="bibleref" data-id="GN15_15">Genesis 15:15</span> /<span class="bibleref" data-id="H12_16">1 Thessalonians 2:16</span> (23, 33) <span class="bibleref" data-id="MT3_7">Matthew 3:7</span> / <span class="bibleref" data-id="MT12_34">12:34</span></p><p>Prin cele ce zice aici Domnul "voi împliniţi măsura părinţilor voştri!", nu le porunceşte nici nu-i sileşte să-L omoare pe El, ci voieşte să le arate cele ce urmează: "Fiindcă sunteţi «şerpi» şi «pui» ai acestui fel de părinţi şi pentru că întru atâta răutate v-aţi prăpăstuit, încât fără de vindecare vă aflaţi, sârguiţi-vă degrabă a-i întrece pe părinţii voştri! Iar aceasta se va plini [- adică, a-i întrece pe părinţii voştri -] omorându-Mă pe Mine, căci la însuşi vârful răutăţii veţi ajunge, "împlinind" întru acest chip uciderea care a lipsit părinţilor voştri. Deci cum întru acest fel [de răutate] fiind voi, veţi scăpa de muncă [cazna gheenei]?"</p></span>
<span class="comm-v-num">Verse 34</span><span class="v MT23_34" data-id="MT23_34"><span class="note-word">23, 34: De aceea, iată, Eu trimit la voi Prooroci şi înţelepţi şi cărturari; dintre ei veţi ucide şi veţi răstigni; dintre ei veţi biciui în sinagogi şi-i veţi urmări din cetate în cetate.</span><p>(23, 34) <span class="bibleref" data-id="R224_21">2 Chronicles 24:21</span>-22 / <span class="bibleref" data-id="R236_15">36:15</span>-16 / <span class="bibleref" data-id="IS1_21">Isaiah 1:21</span> / <span class="bibleref" data-id="IS41_27">41:27</span>-28 / <span class="bibleref" data-id="MT5_12">Matthew 5:12</span> / <span class="bibleref" data-id="LK11_49">Luke 11:49</span> / <span class="bibleref" data-id="AC7_52">Acts 7:52</span></p><p>Îi vădeşte că mint atunci când spun că n-ar fi ucis pe Prooroci, grăind: "De am fi fost noi în zilele părinţilor noştri, n-am fi fost părtaşi lor întru sângele Proorocilor" (<span class="bibleref" data-id="MT23_30">Matthew 23:30</span>). Căci zice [Domnul]: "Iată, Eu trimit la voi Prooroci si înţelepţi si cărturari; dintre ei veti ucide si veți răstigni". Iar acestea le spune despre Apostoli, căci Sfântul Duh şi cu învăţături împodobindu-i pe ei, "cărturari" i-a făcut - adică învăţători ai norodului şi "Prooroci" şi plini de toată înţelepciunea. Şi spune: "Eu trimit", arătând stăpânirea Dumnezeirii.</p></span>
<span class="comm-v-num">Verse 35-36</span><span class="v MT23_35-36" data-id="MT23_35-36"><span class="note-word">23, 35-36: Ca să cadă asupra voastră tot sângele drepţilor răspândit pe pământ, de la sângele dreptului Abel, până la sângele lui Zaharia, fiul lui Varahia, pe care l-aţi ucis între templu şi altar. (36) Adevărat grăiesc vouă, vor veni acestea toate asupra acestui neam.</span><p>(23, 35) <span class="bibleref" data-id="GN4_8">Genesis 4:8</span> / <span class="bibleref" data-id="PS101_8">Psalm 101:8</span> / <span class="bibleref" data-id="JR26_15">Jeremiah 26:15</span> / <span class="bibleref" data-id="LK11_51">Luke 11:51</span> /1 <span class="bibleref" data-id="JN3_12">John 3:12</span> / <span class="bibleref" data-id="RV18_24">Revelation 18:24</span></p><p>Zice [Domnul] că peste iudeii care erau atunci va veni tot sângele care s-a vărsat cu nedreptate; şi că mai cumplit se vor munci [căzni] decât părinţii lor, fiindcă nici după atâtea pilde nu s-au înţelepţit - după cum şi Lameh mai mult decât Cain s-a muncit [căznit], deşi nu şi-a omorât fratele, ci fiindcă nu s-a înţelepţit cu pilda lui Cain (<span class="bibleref" data-id="GN4_24">Genesis 4:24</span>).</p><p>Deci, zice Domnul: "Va veni peste voi tot sângele, de la Abel până la Zaharia". Însă în bună vreme a pomenit de Abel, căci precum Abel din pizmă a fost ucis, aşa şi Hristos fiind zavistuit a fost omorât. Dar, de care "Zaharia" pomeneşte aici? Unii spun că este vorba despre unul din cei doisprezece Prooroci, anume de Zaharia Proorocul (<span class="bibleref" data-id="ZC1_1">Zechariah 1:1</span>), iar alţii spun că este vorba despre tatăl Înaintemergătorului Ioan.</p><p>Căci din predanie se ştie că în templu era un loc întru care stăteau fecioarele. Deci Zaharia, arhiereu fiind, după ce Născătoarea de Dumnezeu a născut pe Hristos el a pus-o la un loc cu fecioarele pe cea care a născut. Şi pentru aceasta mâniindu-se iudeii, l-au omorât pe Zaharia. Şi nu este nimic de minunare că se potrivesc numele acestor doi Zaharia, precum şi numele părinţilor lor, căci şi despre unul şi despre celălalt se spune că este "fiul lui Varahia". Şi este cu putinţă ca aşa cum s-au potrivit numele Proorocilor, tot astfel să se potrivească şi numele părinţilor lor.</p></span>
<span class="comm-v-num">Verse 37</span><span class="v MT23_37" data-id="MT23_37"><span class="note-word">23, 37-39: Ierusalime, Ierusalime, care omori pe Prooroci şi cu pietre ucizi pe cei trimişi la tine; de câte ori am voit să adun pe fiii tăi, după cum adună pasărea puii săi sub aripi, dar nu aţi voit. (38) Iată, casa voastră vi se lasă pustie; (39) căci vă zic vouă: De acum nu Mă veţi mai vedea, până când nu veţi zice: Binecuvântat este Cel Ce vine întru numele Domnului!</span><p>(23, 37) <span class="bibleref" data-id="DT32_11">Deuteronomy 32:11</span> / <span class="bibleref" data-id="PS16_8">Psalm 16:8</span> / <span class="bibleref" data-id="PS90_7">90:7</span> / <span class="bibleref" data-id="IS1_21">Isaiah 1:21</span> / <span class="bibleref" data-id="IS31_5">31:5</span> / <span class="bibleref" data-id="LK13_34">Luke 13:34</span> (23, 39) <span class="bibleref" data-id="K19_4">1 Kings 9:4</span> / <span class="bibleref" data-id="PS117_2">Psalm 117:2</span> / <span class="bibleref" data-id="JR12_7">Jeremiah 12:7</span> / <span class="bibleref" data-id="JR22_5">22:5</span> / <span class="bibleref" data-id="MT21_9">Matthew 21:9</span> / <span class="bibleref" data-id="LK13_35">Luke 13:35</span> / <span class="bibleref" data-id="JN12_13">John 12:13</span></p><p>De două ori rosteşte Domnul numele Ierusalimului, cu durere şi cu milă chemându-l. Căci ca şi către o femeie iubită cu înfocare, dar care a defăimat pe cel care a iubit-o grăieşte, vrând să aducă asupră-i munca [cazna].</p><p>Şi învinuieşte Ierusalimul ca pe un ucigaş, zicându-i că de multe ori vrând Hristos să-l miluiască pe el, acesta "nu a voit". Ci, mai vârtos, supunându-se diavolului - care îl risipeşte şi îl depărtează pe el de la Adevărul Cel Care are puterea de a uni - pe Însuşi Domnul Cel Care îl "adună" nu L-a primit. Căci nimic mai mult nu risipeşte şi desparte de Dumnezeu precum păcatul, după cum nimic nu "adună" către Dumnezeu, precum cunoştinţa cea bună. Şi arătându-Şi dragostea, pune înaintea lor pilda găinii [păsării] şi zice mai apoi: "De aceea, de vreme ce nu [Mă] voiţi, las «casa» [templul] «pustie»".</p><p>Deci ne învăţăm de aici că pentru noi locuieşte Dumnezeu în biserici, iar când noi vom fi deznădăjduiţi, atunci şi bisericile se lasă [sunt părăsite de Dânsul].</p><p>"Nu Mă veţi mai vedea până la a doua Venire" zice Domnul, căci atunci chiar fără voie se vor închina Lui şi vor zice: "Bine este cuvântat Cel Ce vine [întru numele Domnului]".</p><p>Iar "de acum" înseamnă "după ce Mă veţi răstigni", iar nu ceasul acela în care vorbea, căci L-au mai văzut după aceea de multe ori, dar după ce L-au răstignit, nu L-au mai văzut [iudeii] pe Dânsul, nici nu-L vor mai vedea până ce va sosi Venirea Lui [cea de a doua].</p></span>

</div>
<div class="footer"><div class="nav">
<a class="prev" href="MT22.html">&lt;</a>
<a class="home" href="index.html">=</a>
<a class="next" href="MT24.html">&gt;</a>
</div></div>
</body>
</html>