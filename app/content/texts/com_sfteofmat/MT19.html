<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 19 (Teofilact)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Tâlcuirea Sfintei Evanghelii de la Matei - Sfântul Teofilact Arhiepiscopul Bulgariei</a><a class="location" href="MT.html">Matthew 19</a><a class="prev" href="MT18.html">&lt;</a>
<a class="home" href="index.html">=</a>
<a class="next" href="MT20.html">&gt;</a>
</div></div>
<div class="section commentary MT MT19 com_sfteofmat eng " dir="ltr" lang="en" data-id="MT19" data-nextid="MT20" data-previd="MT18">
<div class="mt2">Matthew 19</div>
	Despre desfacerea căsătoriei, Iisus binecuvintează pe copii. Tânărul cel bogat
<span class="comm-v-num">Verse 1</span><span class="v MT19_1" data-id="MT19_1"><span class="note-word"></span></span>
<span class="comm-v-num">Verse 1-2</span><span class="v MT19_1-2" data-id="MT19_1-2"><span class="note-word">19, 1-2: Iar după ce lisus a sfârşit cuvintele acestea, a plecat din Galiieea şi a venit în hotarele Iudeii, dincolo de Iordan. (2) Şi au mers după El mulţimi multe şi i-a vindecat pe ei acolo.</span><p>(19, 1) <span class="bibleref" data-id="MK10_1">Mark 10:1</span> / <span class="bibleref" data-id="JN10_40">John 10:40</span> (19, 2) <span class="bibleref" data-id="MT12_15">Matthew 12:15</span></p><p>Merge din nou în Iudeea, ca să nu spună iudeii cei necredincioşi de aici că petrecea mai mult cu cei din Galileea. Iarăşi, după învăţătură şi după ce s-au sfârşit cuvintele, urmează minunile, că se cuvine nouă şi să învăţăm, dar şi să lucrăm. Iar neînţelegătorii farisei, după ce au văzut minunile, fiind de trebuinţă să creadă, ei ispitesc [pe Hristosj. Căci, auzi [ce spun]:</p></span>
<span class="comm-v-num">Verse 3-6</span><span class="v MT19_3-6" data-id="MT19_3-6"><span class="note-word">19, 3-6: Şi s-au apropiat de El fariseii, ispitindu-L şi zicând: Se cuvine, oare, omului să-şi lase femeia sa, pentru orice pricină? (4) Răspunzând El, a zis: N-aţi citit că Cel Ce i-a făcut de la început i-a făcut bărbat şi femeie? (5) Şi a zis: Pentru aceea va lăsa omul pe tatăl său şi pe mama sa şi se va lipi de femeia sa şi vor fi amândoi un trup. (6) Aşa încât, nu mai sunt doi, ci un trup. Deci, ce a împreunat Dumnezeu, omul să nu despartă.</span><p>(19, 3) <span class="bibleref" data-id="MK10_2">Mark 10:2</span> (19, 4) <span class="bibleref" data-id="GN1_27">Genesis 1:27</span> / <span class="bibleref" data-id="GN5_2">5:2</span> / <span class="bibleref" data-id="ML2_14">Malachi 2:14</span>-15 / <span class="bibleref" data-id="MK10_6">Mark 10:6</span> (19, 5) <span class="bibleref" data-id="GN2_24">Genesis 2:24</span> / <span class="bibleref" data-id="MK10_7">Mark 10:7</span>-8 /<span class="bibleref" data-id="C16_16">1 Corinthians 6:16</span> / <span class="bibleref" data-id="EP5_31">Ephesians 5:31</span> (19, 6) <span class="bibleref" data-id="MK10_9">Mark 10:9</span> /<span class="bibleref" data-id="C17_10">1 Corinthians 7:10</span></p><p>O, nebunie! Socoteau ei ca prin întrebări să astupe gura lui Hristos! Căci, dacă ar fi zis [Hristos] că se cuvine să fie lăsată femeia pentru orice vină [pricină], îl vor putea întreba de ce a zis că numai pentru pricină de preacurvie? (<span class="bibleref" data-id="MT5_32">Matthew 5:32</span>) Iar de va zice El că nu se cuvine să-şi lase femeia, îl vor învinui ca pe Cel Care legiuieşte împotriva Legii puse de Moise, căci acela a poruncit să fie gonită cea care este urâtă de bărbatul său, chiar fără pricină binecuvântată (<span class="bibleref" data-id="DT24_1">Deuteronomy 24:1</span>).</p><p>Ce zice, dar, Hristos? Arată că a Celui Care ne-a zidit pe noi dintru început îi este lucru şi punere de lege o nuntă. Că zice: "dintru început un bărbat a împreunat Dumnezeu cu o femeie, de aceea nu se cuvine ca un bărbat să se împreuneze cu mai multe femei, nici o femeie cu mai mulţi bărbaţi, ci să vieţuiască aşa cum au fost dintru început şi să nu despartă [rupă], fără de socoteală, împreuna lor locuire". Şi n-a zis "Eu, care am făcut bărbat şi femeie", ca să nu-i întărâte pe ei, ci, în chip nehotărât a spus: "Cel Ce i-a făcut".</p><p>Şi atât de plăcut îi este lui Dumnezeu lucrul cel bun al însoţirii, încât a dat voie [îngăduit] să fie lăsaţi părinţii şi a se lipi de bărbat. Dar cum se face că la Facere este scris că Adam a zis că "va lăsa omul pe tatăl său şi pe mama sa" (<span class="bibleref" data-id="GN2_24">Genesis 2:24</span>), iar aici Hristos spune că Dumnezeu a spus aceasta? Să înţelegem că ceea ce a zis Adam, de la Dumnezeu a zis şi, astfel, cuvântul lui Adam cuvântul lui Dumnezeu este. Deci, de vreme ce bărbatul şi femeia s-au făcut "un trup" - căci şi pentru împreunare şi pentru dragostea cea firească sunt lipiţi -, şi pentru că nu se cuvine a-şi tăia cineva trupul său, tot aşa nu se cuvine a despărţi pe cei împreunaţi. Şi n-a zis "să nu despartă Moise ce a împreunat Dumnezeu", ca să nu-i turbure [smintească] pe ei, ci zice simplu - "omul să nu despartă", arătând deosebirea dintre Dumnezeu Cel Care a împreunat şi omul care desparte.</p></span>
<span class="comm-v-num">Verse 7-9</span><span class="v MT19_7-9" data-id="MT19_7-9"><span class="note-word">19, 7-9: Ei I-au zis Lui: Pentru ce, dar, Moise a poruncit să-i dea carte de despărţire şi să o lase? (8) El le-a zis: Pentru învârtoşarea inimii voastre, v-a dat voie Moise să lăsaţi pe femeile voastre, dar din început nu a fost aşa. (9) Iar Eu zic vouă că oricine va lăsa pe femeia sa, în afară de pricină de desfrânare, şi se va însura cu alta, săvârşeşte adulter; şi cine s-a însurat cu cea lăsată săvârşeşte adulter.</span><p>(19, 7) <span class="bibleref" data-id="DT24_1">Deuteronomy 24:1</span> / <span class="bibleref" data-id="MT5_31">Matthew 5:31</span> / <span class="bibleref" data-id="MK10_4">Mark 10:4</span> (19, 8) <span class="bibleref" data-id="DT20_14">Deuteronomy 20:14</span> / <span class="bibleref" data-id="MK10_5">Mark 10:5</span> (19, 9) <span class="bibleref" data-id="MT5_32">Matthew 5:32</span> / <span class="bibleref" data-id="MK10_11">Mark 10:11</span> / <span class="bibleref" data-id="LK16_18">Luke 16:18</span></p><p>Fariseii, văzând că Domnul a astupat gurile lor, îl aduc pe Moise în sprijinul lor, părându-li-se că Moise împotriva învăţăturii lui Hristos a legiuit. Şi zic: "Pentru ce, dar, Moise a poruncit să i se dea carte de despărţire şi să o lase?" Domnul, întorcând împotriva lor toată prihănirea [învinuirea], îl îndreptăţeşte pe Moise, arătând că "nu împotriva lui Dumnezeu a legiuit el aceasta, ci după răutatea voastră, ca nu din pricina neînfrânării vrând să vă împreunaţi cu altele, să vă omorâţi femeile cele dintâi [legiuite]". Căci, cruzi fiind ei, şi-ar fi omorât femeile de-ar fi fost siliţi a le ţine pe ele. Şi a poruncit Moise să se dea carte de despărţire celor care sunt urâte bărbaţilor lor. "Eu grăiesc vouă că pe femeia care a curvit este bine a o goni [alunga, lepăda] ca pe o preacurvă. Însă, dacă pe cea care n-a curvit o va goni cineva, i se face acesta pricinuitor de preacurvie".</p><p>Încă şi aceasta să înţelegi: cel ce se alipeşte de Domnul un duh este cu El (<span class="bibleref" data-id="C16_17">1 Corinthians 6:17</span> )- şi însoţire se face între credincios şi Hristos, că toţi un trup ne-am făcut cu El şi mădulare în parte suntem ale lui Hristos. Deci, bine s-a zis că nu poate fi despărţită [ruptă] această însoţire, după cuvântul lui Pavel, care spune: "Cine ne va despărţi pe noi de iubirea lui Hristos?" (<span class="bibleref" data-id="RM8_35">Romans 8:35</span>) Drept aceea, pe cele ce Dumnezeu le-a împreunat, nici omul şi nici o altă făptură, nici îngerii, nici începătoriile, nici Stăpâniile - după cum zice Pavel - nu le pot despărţi (<span class="bibleref" data-id="RM8_38">8:38</span>-39).</p></span>
<span class="comm-v-num">Verse 10</span><span class="v MT19_10" data-id="MT19_10"><span class="note-word">19, 10: Ucenicii I-au zis: Dacă astfel este pricina omului cu femeia, nu este de folos Să se însoare.</span><p>(19, 10) <span class="bibleref" data-id="PR21_19">Proverbs 21:19</span> /<span class="bibleref" data-id="C17_32">1 Corinthians 7:32</span></p><p>Ucenicii se turbură şi spun că dacă pentru aceasta s-au împreunat, ca să fie una şi nedespărţiţi să petreacă toată viaţa - încât chiar de-ar fi rea femeia, să nu îndrăznească să o gonească -, nu e de nici un folos a se însura Căci, mai uşor este a nu se însura, ci a se război cu poftele cele fireşti, decât a suferi femeie rea.</p><p>Şi este numită "pricina omului cu femeia", împreunarea de nedespărţit. Iar unii şi aşa înţeleg: că dacă aşa este "pricina omului" - adică dacă pricină şi învinuire va avea bărbatul pentru că îşi leapădă femeia împotriva Legii -, "nu este de folos a se însura".</p></span>
<span class="comm-v-num">Verse 11</span><span class="v MT19_11" data-id="MT19_11"><span class="note-word">19, 11: Iar El le-a zis: Nu toţi pricep cuvântul acesta, ci aceia cărora le este dat.</span><p>(19, 11) <span class="bibleref" data-id="C17_2">1 Corinthians 7:2</span>-9</p><p>Fiindcă ucenicii zic că e mai bine să nu se însoare, Domnul le arată că mare este lucrul fecioriei, dar nu poate fi de toţi îndreptat [dobândit], ci numai de cei cărora Dumnezeu le ajută. Căci acest cuvânt "[acelora ce] s-a dat" este pus aici în loc de "cărora Dumnezeu le ajută". Şi "s-a dat" celor care cer! Că zice: "Cereţi şi vi se va da" şi "oricine cere, ia" (<span class="bibleref" data-id="MT7_7">Matthew 7:7</span>-8; <span class="bibleref" data-id="LK11_9">Luke 11:9</span>-10; <span class="bibleref" data-id="JN14_13">John 14:13</span>-14).</p></span>
<span class="comm-v-num">Verse 12</span><span class="v MT19_12" data-id="MT19_12"><span class="note-word">19, 12: Că sunt fameni care s-au născut aşa din pântecele mamei lor; sunt fameni pe care oamenii i-au făcut fameni, şi sunt fameni care s-au făcut fameni pe ei înşişi, pentru Împărăţia Cerurilor. Cine poate înţelege să înţeleagă.</span><p>(19, 12) <span class="bibleref" data-id="IS56_3">Isaiah 56:3</span> /  Înţelepciune 3,14 /<span class="bibleref" data-id="C17_7">1 Corinthians 7:7</span></p><p>Zice: "De puţini este îndreptat [dobândit] acest lucru al fecioriei! Că unii sunt fameni din pântecele maicii lor, adică din fireasca alcătuire a trupului sunt nemişcaţi către amestecările [împreunările] trupeşti şi din această pricină nu au trebuinţă de înfrânare. Sunt şi alţii, cei castraţi de oameni. Iar cei care s-au făcut fameni pe ei înşişi, pentru Împărăţia Cerurilor, nu sunt cei care se castrează" - că blestemat este lucrul acesta -, "ci acei care se înfrânează".</p><p>Încă şi aşa să înţelegi: este famen din fire cel care din pricina alcătuirii sale trupeşti nu este lesne mişcat spre împreunare trupească. De oameni este făcut famen cel care din învăţătura omenească taie înfocarea poftei celei trupeşti. Iar cel care se face pe sine famen este cel care nu de la altul, ci dintru a sa ştiinţă şi bună voinţă s-a plecat spre curăţie; acesta prea bun este, ca unul care nu de către altul, ci cu voia sa s-a povăţuit spre Împărăţia Cerurilor. Şi voind Dumnezeu ca din însăşi voia noastră să lucrăm fapta cea bună, zice: "Cine poate a încăpea încapă" ["Cine poate înţelege să înţeleagă"]. Căci nu sileşte la feciorie, nici nu strică însurarea [nunta], însă mai mult cinsteşte fecioria.</p></span>
<span class="comm-v-num">Verse 13-14</span><span class="v MT19_13-14" data-id="MT19_13-14"><span class="note-word">19, 13-14: Atunci I s-au adus copii, ca să-şi pună mâinile peste ei şi să se roage; dar ucenicii îi certau. (14) Iar Iisus a zis: Lăsaţi copiii şi nu-i opriţi să vină la Mine, că a unora ca aceştia este Împărăţia Cerurilor.</span><p>(19, 13) <span class="bibleref" data-id="MK10_13">Mark 10:13</span> / <span class="bibleref" data-id="LK18_15">Luke 18:15</span> (19,14) <span class="bibleref" data-id="MT18_3">Matthew 18:3</span> / <span class="bibleref" data-id="LK17_16">Luke 17:16</span></p><p>Maicile îşi aduceau pruncii ca să fie blagosloviţi prin atingerea mâinilor Lui, dar fără rânduială şi făcând turburare veneau la Dânsul. De aceea, ucenicii îi opreau, încă şi socotind că se micşorează cinstea Învăţătorului, aducându-I-Se pruncii. Iar Hristos, arătând că netrufia mai vârtos o primeşte, zice: "Lăsaţi pruncii [şi nu-i opriţi să vină la Mine], că a unora ca aceştia este Împărăţia Cerurilor". N-a zis "a acestora [este Împărăţia]", ci "a unora ca aceştia", adică a celor cu simplitate, a celor fără răutate, a celor fără de vicleşug [şi fără de trufie].</p><p>Şi încă: dacă învaţă cineva şi vin la el unii punând întrebări copilăreşti, să-i primească şi pe aceştia şi să nu-i oprească.</p></span>
<span class="comm-v-num">Verse 15-17</span><span class="v MT19_15-17" data-id="MT19_15-17"><span class="note-word">19, 15-17<sup>a</sup>: Şi punându-Şi mâinile peste ei, S-a dus de acolo. (16) Şi, iată, venind un tânăr la El, i-a zis: Bunule Învăţător, ce bine să fac, ca să am viaţa veşnică? (17) Iar El a zis: De ce-Mi zici bun? Nimeni nu este bun, decât numai Unul Dumnezeu.</span><p>(19, 15) <span class="bibleref" data-id="GN48_14">Genesis 48:14</span> / <span class="bibleref" data-id="MK10_16">Mark 10:16</span> (19, 16) <span class="bibleref" data-id="MK10_17">10:17</span> / <span class="bibleref" data-id="LK10_25">Luke 10:25</span> / <span class="bibleref" data-id="LK18_18">18:18</span> (19, 17<sup>a</sup>) <span class="bibleref" data-id="DT6_25">Deuteronomy 6:25</span> / <span class="bibleref" data-id="MK10_18">Mark 10:18</span> / <span class="bibleref" data-id="JM1_17">James 1:17</span></p><p>Tânărul acesta n-a venit ca să-L ispitească, ci ca să se înveţe [îndrepteze] şi însetând de viaţa cea veşnică. Şi a venit la Hristos ca la un simplu om şi de aceea îi zice Domnul: "De ce-Mi zici bun? Nimeni nu este bun, decât numai Unul Dumnezeu". Adică, "dacă îmi zici că sunt «bun» - ca unui simplu învăţător -, rău zici, pentru că nimeni dintre oameni nu este bun cu adevărat". [Acestea le zice Domnul,] mai întâi că suntem şi lesne schimbăcioşi de la bine la rău, iar apoi şi asemănându-se bunătatea oamenilor cu bunătatea lui Dumnezeu, răutate se socoteşte.</p><p>19, 17<sup>b</sup>-19: Iar de vrei să intri în viaţă, păzeşte poruncile. (18) El a zis: Care? Iar Iisus a zis: Să nu ucizi, să nu săvârşeşti adulter, să nu furi, să nu mărturiseşti strâmb; (19) cinsteşte pe tatăl tău şi pe mama ta şi să iubeşti pe aproapele tău ca pe tine însuţi.</p><p>(19, 17<sup>b</sup>) <span class="bibleref" data-id="S12_2">1 Samuel 2:2</span> / Sirah 15,15 (19,18) <span class="bibleref" data-id="EX20_13">Exodus 20:13</span>-16 / <span class="bibleref" data-id="DT5_17">Deuteronomy 5:17</span>-20 / <span class="bibleref" data-id="MT5_21">Matthew 5:21</span> / <span class="bibleref" data-id="MK10_19">Mark 10:19</span> (19, 19) <span class="bibleref" data-id="EX20_12">Exodus 20:12</span> / <span class="bibleref" data-id="LV19_18">Leviticus 19:18</span> / <span class="bibleref" data-id="LK18_20">Luke 18:20</span></p><p>Pe cel care a întrebat, Domnul îl trimite la poruncile Legii, ca să nu zică iudeii că defaimă Legea Dar ce [răspunde tânărul]?</p></span>
<span class="comm-v-num">Verse 20</span><span class="v MT19_20" data-id="MT19_20"><span class="note-word">19, 20: Zis-a Lui tânărul: Toate acestea le-am păzit din copilăria mea. Ce-mi mai lipseşte?</span><p>(19, 20) <span class="bibleref" data-id="MK10_20">Mark 10:20</span> / <span class="bibleref" data-id="LK16_9">Luke 16:9</span> / <span class="bibleref" data-id="LK18_21">18:21</span></p><p>Unii îl socotesc trufaş şi îl învinuiesc pe tânăr de mândrie. Căci cum a îndreptat [a putut] el a iubi pe "vecinul" ["aproapele"], de vreme ce era bogat? Căci nimeni din cei care-şi iubesc "vecinul" ["aproapele"] ca pe sine însuşi nu poate fi mai bogat decât "vecinul" ["aproapele"]. Iar "vecinul" ["aproapele"] este omul.</p><p>Alţii înţeleg altfel, anume că tânărul a zis aşa: "Socoteşte, Doamne, că pe acestea toate le-am păzit. Ce încă îmi mai lipseşte?"</p></span>
<span class="comm-v-num">Verse 21-22</span><span class="v MT19_21-22" data-id="MT19_21-22"><span class="note-word">19, 21-22: Iisus i-a zis: Dacă voieşti să fii desăvârşit, du-te, vinde averea ta, dă-o săracilor şi vei avea comoară în Cer; după aceea, vino şi urmează-Mi. (22) Ci, auzind cuvântul acesta, tânărul a plecat întristat, căci avea multe avuţii.</span><p>(19, 21) <span class="bibleref" data-id="MT6_20">Matthew 6:20</span> / <span class="bibleref" data-id="MK10_21">Mark 10:21</span>-22 / <span class="bibleref" data-id="LK12_33">Luke 12:33</span> / <span class="bibleref" data-id="AC2_45">Acts 2:45</span> (19, 22) <span class="bibleref" data-id="PS61_8">Psalm 61:8</span> / <span class="bibleref" data-id="LK18_23">Luke 18:23</span></p><p>Domnul îi zice: "Câte grăieşti că ai îndreptat [ai păzit], după obiceiul iudaicesc le-ai îndreptat [le-ai păzit]. Iar de voieşti să fii de săvârşit [desăvârşit] - adică să fii ucenic al Meu şi creştin -, mergi, vinde-ţi averile tale şi dă-le săracilor. Dă-le pe toate, fără să mai opreşti ca să faci neîncetat milostenie, ci cu totul să te lipseşti de bogăţie".</p><p>Şi pentru că unii fac milostenie, dar au viaţă plină de toată necurăţia, zice: "vino urmează Mie", adică îi spune să aibă şi toată cealaltă faptă bună. Iar tânărul s-a întristat căci, cu toate că dorea viaţa veşnică, adică gras şi adânc era pământul inimii lui, "spinii" bogăţiei îl înecaseră (<span class="bibleref" data-id="MT13_7">Matthew 13:7</span>), "căci avea multe avuţii". Cel care are puţine, nu este tot atât de mult stăpânit de ele, căci mai cumplită şi tiranică este legătura de averile multe. Şi pentru că vorbea unuia bogat, îi spune: "«Vei avea comoară în Cer», de vreme ce eşti iubitor de avere".</p></span>
<span class="comm-v-num">Verse 23</span><span class="v MT19_23" data-id="MT19_23"><span class="note-word">19, 23-24: Iar Iisus a zis ucenicilor Săi: Adevărat zic vouă că un bogat cu greu va intra în Împărăţia Cerurilor. (24) Şi iarăşi zic vouă că mai lesne este să treacă cămila prin urechile acului, decât să intre un bogat în Împărăţia lui Dumnezeu.</span><p>(19, 23) <span class="bibleref" data-id="PR11_23">Proverbs 11:23</span> / <span class="bibleref" data-id="MK10_23">Mark 10:23</span>-24 / <span class="bibleref" data-id="LK18_24">Luke 18:24</span> (19, 24) <span class="bibleref" data-id="LK6_24">6:24</span>  <span class="bibleref" data-id="LK18_25">18:25</span></p><p>Cât timp este bogat, adică el are de prisos, iar alţii n-au nici cele de nevoie, nu va intra în Împărăţia Cerurilor; dar după ce se va scutura [lepăda] de toate, atunci nu mai este bogat şi poate să intre. Căci îi este cu neputinţă celui ce are multe bogăţii să intre ["întru Împărăţia Cerurilor"], după cum este cu neputinţă ca "să treacă o cămilă prin urechile acului". Vezi cum mai sus a zis "cu anevoie va intra", iar aici că nicidecum nu este cu putinţă.</p><p>Unii tâlcuiesc cuvântul "cămilă" nu prin dobitocul numit astfel, ci prin funia groasă pe care o folosesc corăbierii la aruncarea ancorei.</p></span>
<span class="comm-v-num">Verse 25-26</span><span class="v MT19_25-26" data-id="MT19_25-26"><span class="note-word">19, 25-26: Auzind, ucenicii s-au uimit foarte, zicând: Dar cine poate să se mântuiască? (26) Dar Iisus, privind la ei, le-a zis: La oameni aceasta este cu neputinţă, la Dumnezeu însă toate sunt cu putinţă.</span><p>(19, 25) <span class="bibleref" data-id="MK10_26">Mark 10:26</span> / <span class="bibleref" data-id="LK18_26">Luke 18:26</span> (19, 26) <span class="bibleref" data-id="GN18_14">Genesis 18:14</span> / <span class="bibleref" data-id="JB42_2">Job 42:2</span> / <span class="bibleref" data-id="JR32_17">Jeremiah 32:17</span> / <span class="bibleref" data-id="ZC8_6">Zechariah 8:6</span> / <span class="bibleref" data-id="MK10_27">Mark 10:27</span> / <span class="bibleref" data-id="LK1_37">Luke 1:37</span> / <span class="bibleref" data-id="LK18_27">18:27</span></p><p>Ucenicii, fiind iubitori de oameni, L-au întrebat aceasta nu pentru ei, căci erau săraci, ci pentru toţi oamenii.</p><p>Iar Domnul învaţă să nu măsurăm mântuirea cu neputinţa omenească, ci cu puterea lui Dumnezeu, căci dacă cineva va începe a nu fi lacom, va spori şi spre a le deşerta [goli, lepăda] pe cele de prisos. Iar după aceasta, va ajunge să lepede şi cele de nevoie şi aşa bine va călători cu ajutorul lui Dumnezeu.</p></span>
<span class="comm-v-num">Verse 27</span><span class="v MT19_27" data-id="MT19_27"><span class="note-word">19, 27: Atunci, Petru, răspunzând, i-a zis: Iată, noi am lăsat toate şi Ţi-am urmat Ţie. Cu noi, oare, ce va fi?</span><p>(19, 27) <span class="bibleref" data-id="DT33_9">Deuteronomy 33:9</span> / <span class="bibleref" data-id="MT4_20">Matthew 4:20</span> / <span class="bibleref" data-id="MK10_28">Mark 10:28</span> / <span class="bibleref" data-id="LK5_11">Luke 5:11</span> / <span class="bibleref" data-id="LK18_28">18:28</span></p><p>Deşi se pare că Petru n-a lăsat oarecare lucruri mari fiindcă era sărac, însă să ştii că, într-adevăr, a lăsat şi el multe. Pentru că noi, oamenii mai multă dragoste avem întru cele puţine. Iar Petru a trecut cu vederea şi desfătarea lumii şi fireasca iubire cea către părinţi. Căci aceste patimi se războiesc nu numai cu cei bogaţi, ci şi cu cei săraci.</p><p>Ce zice [răspunde], dar, Domnul?</p></span>
<span class="comm-v-num">Verse 28</span><span class="v MT19_28" data-id="MT19_28"><span class="note-word">19, 28: Iar Iisus le-a zis: Adevărat zic vouă că voi cei ce Mi-aţi urmat Mie, la înnoirea lumii, când Fiul Omului va şedea pe tronul slavei Sale, veţi şedea şi voi pe douăsprezece tronuri, judecând cele douăsprezece seminţ/ii ale lui Israil.</span><p>(19, 28) Înţelepciune 3, 8 / <span class="bibleref" data-id="LK22_28">Luke 22:28</span>-30 /<span class="bibleref" data-id="C16_2">1 Corinthians 6:2</span> / <span class="bibleref" data-id="RV3_21">Revelation 3:21</span> / <span class="bibleref" data-id="RV20_4">20:4</span></p><p>Oare, [chiar] vor "şedea"? Nu. Ci prin "tronuri" a arătat cinstea cea înaltă [pe care o vor primi]. Dar şi Iuda va şedea? Nu. Căci zice: "Cei ce Mi-aţi urmat Mie", adică cei care până în sfârşit [L-au urmat].</p><p>Şi întru alt chip: de multe ori Dumnezeu făgăduieşte bunătăţi oarecărora ce sunt vrednici. Dar, după ce se schimbă şi se fac nevrednici, le ia [Domnul înapoi darurile]. La fel şi cu cele de întristare, deseori ne îngrozeşte, dar nu le aduce asupra noastră, dacă ne schimbăm.</p><p>Iar prin "a doua naştere" ["înnoirea lumii"], învierea să o înţelegi.</p></span>
<span class="comm-v-num">Verse 29</span><span class="v MT19_29" data-id="MT19_29"><span class="note-word">19, 29: Şi oricine a lăsat case sau fraţi, sau surori, sau tată, sau mamă, sau femeie, sau copii, sau ţarine, pentru numele Meu, înmulţit va lua înapoi şi va moşteni viaţa veşnică.</span><p>(19, 29) <span class="bibleref" data-id="MK10_29">Mark 10:29</span>-30 / <span class="bibleref" data-id="LK18_29">Luke 18:29</span>-30</p><p>Ca să nu socotească cineva [să nu credem] că numai pentru ucenici a zis acestea, întinde făgăduinţa peste toţi cei care fac cele asemenea [la fel], că vor avea în locul rudeniilor celor trupeşti, frăţia şi apropierea cea către Dumnezeu. Iar în locul "ţarinelor" - raiul şi în locul "caselor" de piatră - Ierusalimul cel de Sus. în loc de "mamă" - bătrânele din Biserică; în loc de "tată" - pe preoţi, în loc de "femeie" - pe toate femeile credincioase [creştine] - nu cu nuntire, să nu fie aceasta!, ci cu aşezare şi dragoste duhovnicească şi cu grija cea iubitoare de oameni către acestea.</p><p>Iar Domnul nu ne porunceşte să ne despărţim de ai noştri orişicum, ci numai atunci când aceştia ne-ar împiedica de la buna cinstire a lui Dumnezeu. Că asemenea porunceşte Domnul ca şi pe suflet şi pe trup să-l defăimăm, dar nu ca să ne omorâm pe noi înşine.</p><p>Şi vezi că, bun fiind Dumnezeu, nu numai pe acestea le dă, ci şi viaţă veşnică adaugă.</p><p>Deci, sârguieşte-te şi tu a "vinde averile tale" şi a le "da săracilor". Iar averi sunt: pentru cel mânios - mânia, pentru cel curvar - aşezarea cea curvească; pentru cel care pomeneşte răul - pomenirea de rău. Deci, pe acestea "vinde-le şi le dă" dracilor, celor "săraci" şi lipsiţi de tot binele, întorcând adică patimile la făcătorii de patimi şi atunci vei avea "comoară" pe Hristos "în Cerul" tău - adică în mintea ta cea duhovnicească. Căci "Cerul" îl are întru sine cel care se face asemenea Celui Ceresc (<span class="bibleref" data-id="MT19_21">Matthew 19:21</span>).</p></span>
<span class="comm-v-num">Verse 30</span><span class="v MT19_30" data-id="MT19_30"><span class="note-word">19, 30: Şi mulţi dintâi vor fi pe urmă, şi cei de pe urmă vor fi întâi.</span><p>(19, 30) <span class="bibleref" data-id="MT20_16">Matthew 20:16</span> / <span class="bibleref" data-id="MK10_31">Mark 10:31</span> / <span class="bibleref" data-id="LK13_30">Luke 13:30</span></p><p>Aici îi arată pe iudei şi neamurile. Căci iudeii, "întâi" fiind, au ajuns "cei de pe urmă"; iar noi, neamurile, "cei de pe urmă" fiind ne-am făcut "cei dintâi". Şi, pentru ca să înţelegi limpede cele ce a zis, împreunează [adaugă] şi pilda cea care urmează:</p></span>

</div>
<div class="footer"><div class="nav">
<a class="prev" href="MT18.html">&lt;</a>
<a class="home" href="index.html">=</a>
<a class="next" href="MT20.html">&gt;</a>
</div></div>
</body>
</html>