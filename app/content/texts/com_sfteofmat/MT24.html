<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 24 (Teofilact)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Tâlcuirea Sfintei Evanghelii de la Matei - Sfântul Teofilact Arhiepiscopul Bulgariei</a><a class="location" href="MT.html">Matthew 24</a><a class="prev" href="MT23.html">&lt;</a>
<a class="home" href="index.html">=</a>
<a class="next" href="MT25.html">&gt;</a>
</div></div>
<div class="section commentary MT MT24 com_sfteofmat eng " dir="ltr" lang="en" data-id="MT24" data-nextid="MT25" data-previd="MT23">
<div class="mt2">Matthew 24</div>
	Dărâmarea Ierusalimului. A doua Venire a lui Hristos şi sfârşitul lumii. Când va veni ceasul acela?
<span class="comm-v-num">Verse 1</span><span class="v MT24_1" data-id="MT24_1"><span class="note-word"></span></span>
<span class="comm-v-num">Verse 1-2</span><span class="v MT24_1-2" data-id="MT24_1-2"><span class="note-word">24, 1-2: Şi ieşind Iisus din templu, S-a dus şi s-au apropiat de El ucenicii Lui, ca să-I arate clădirile templului. (2) Iar El, răspunzând, le-a zis: Vedeţi toate acestea? Adevărat grăiesc vouă: Nu va rămâne aici piatră pe piatră, care să nu se risipească.</span><p>(24, 1) <span class="bibleref" data-id="MK13_1">Mark 13:1</span> / <span class="bibleref" data-id="LK21_5">Luke 21:5</span> (24, 2) <span class="bibleref" data-id="K19_7">1 Kings 9:7</span>-8 / <span class="bibleref" data-id="JR26_18">Jeremiah 26:18</span> / <span class="bibleref" data-id="MC3_12">Micah 3:12</span> / <span class="bibleref" data-id="MK13_2">Mark 13:2</span> / <span class="bibleref" data-id="LK19_44">Luke 19:44</span> / <span class="bibleref" data-id="LK21_6">21:6</span>-7</p><p>"Ieşind din templu", a arătat [Domnul] că se va muta [va pleca] de la iudei şi precum a zis că "se va lăsa casa voastră pustie" (<span class="bibleref" data-id="MT23_38">Matthew 23:38</span>), aşa cu adevărat şi face.</p><p>Şi le spune dinainte ucenicilor despre risipirea [dărâmarea] templului, pentru că-i vedea pe ei cugetând cele pământeşti, uimindu-se de frumuseţea zidurilor şi parcă întristându-se că se va lăsa "pustie" de către Dânsul o zidire atât de minunată. Şi-i îndepărtează pe ei spre a nu se pironi la cele pământeşti şi-i trimite la Ierusalimul cel Ceresc, zicând că aici [în Ierusalimul cel de jos] "nu va rămâne piatră pe piatră".</p><p>Iar prin cuvântul: "Nu va rămâne aici piatră pe piatră, care să nu se risipească", Domnul face înaintevestirea dărâmării Ierusalimului, lucru care cu covârşire s-a şi făcut [împlinit].</p><p>24, 3: Şi şezând El pe Muntele Măslinilor, au venit la El ucenicii, de-o parte, zicând: Spune nouă când vor fi acestea şi care este semnul Venirii Tale şi al sfârşitului veacului?</p><p>(24, 3) <span class="bibleref" data-id="MK13_3">Mark 13:3</span>-4</p><p>Vin la El "de-o parte", fiindcă voiau să-L întrebe despre lucruri mari. Căci pentru două lucruri întreabă: "când vor fi acestea?" - adică stricarea [dărâmarea] templului şi robirea Ierusalimului; şi "care este semnul Venirii Tale?"</p></span>
<span class="comm-v-num">Verse 4-5</span><span class="v MT24_4-5" data-id="MT24_4-5"><span class="note-word">24, 4-5: Răspunzând, Iisus le-a zis: Vedeţi, să nu vă amăgească cineva. (5) Căci mulţi vor veni în numele Meu, zicând: Eu sunt Hristos, şi pe mulţi îi vor amăgi.</span><p>(24, 4) <span class="bibleref" data-id="MK13_5">Mark 13:5</span> / <span class="bibleref" data-id="LK21_8">Luke 21:8</span> / <span class="bibleref" data-id="EP5_6">Ephesians 5:6</span> / <span class="bibleref" data-id="H22_3">2 Thessalonians 2:3</span> (24, 5) <span class="bibleref" data-id="JR14_14">Jeremiah 14:14</span> / <span class="bibleref" data-id="JR29_9">29:9</span> / <span class="bibleref" data-id="MT7_22">Matthew 7:22</span> / <span class="bibleref" data-id="MT24_24">24:24</span> / <span class="bibleref" data-id="MK13_6">Mark 13:6</span> / <span class="bibleref" data-id="LK21_8">Luke 21:8</span></p><p>Le spune că vor veni mulţi care se vor propovădui pe ei înşişi a fi hristoşi. Pentru că şi Dositei Samarineanul spunea că el este Proorocul propovăduit mai înainte de Moise (<span class="bibleref" data-id="DT18_18">Deuteronomy 18:18</span>). Încă şi Simon Samarineanul se numea pe sine "puterea lui Dumnezeu, numită cea mare" (<span class="bibleref" data-id="AC8_9">Acts 8:9</span>-11).</p></span>
<span class="comm-v-num">Verse 6-8</span><span class="v MT24_6-8" data-id="MT24_6-8"><span class="note-word">24, 6-8: Şi veţi auzi de războaie şi de zvonuri de războaie; luaţi seama să nu vă speriaţi, căci trebuie să fie toate, dar încă nu este sfârşitul. (7) Căci se va ridica neam peste neam şi împărăţie peste împărăţie şi va fi foamete şi ciumă şi cutremure pe alocuri. (8) Dar toate acestea sunt începutul durerilor.</span><p>(24, 6) <span class="bibleref" data-id="R215_6">2 Chronicles 15:6</span> / <span class="bibleref" data-id="JR4_27">Jeremiah 4:27</span> / <span class="bibleref" data-id="JR5_10">5:10</span> / <span class="bibleref" data-id="MK13_7">Mark 13:7</span> (24, 7) <span class="bibleref" data-id="IS19_2">Isaiah 19:2</span> / <span class="bibleref" data-id="HG2_21">Haggai 2:21</span> / <span class="bibleref" data-id="LK21_10">Luke 21:10</span> (24, 8) <span class="bibleref" data-id="MK13_8">Mark 13:8</span></p><p>"Războaiele" despre care vorbeşte aici sunt cele ale romanilor împotriva iudeilor. Şi nu numai "războaie" zice că vor fi, ci şi "foameţi" şi "ciume", arătând că urgia cea asupra iudeilor, de la Dumnezeu va fi trimisă. Căci dacă despre războaie se poate spune că sunt de la oameni [pricinuite de ei], "foameţile" şi "ciumele" de nicăieri de altundeva nu vin, ci cu adevărat numai de la Dumnezeu.</p><p>Apoi, ca să nu socotească [creadă] ei că sfârşitul lumii va fi înainte de propovăduirea lor, le spune: "«Să nu vă spăimântaţi», căci încă nu va fi sfârşitul, căci nu dimpreună cu surparea Ierusalimului va fi şi sfârşitul cel de obşte".</p><p>Iar spunând că "se va ridica limbă [neam] peste limbă [neam] şi împărăţie peste împărăţie", arată răutăţile care vor veni asupra iudeilor, care sunt "începătură a durerilor". Căci precum cea care trebuie să nască are întâi dureri şi abia apoi naşte, tot aşa şi veacul de acum, după turburări şi războaie va naşte pe cele ce vor să fie.</p></span>
<span class="comm-v-num">Verse 9-13</span><span class="v MT24_9-13" data-id="MT24_9-13"><span class="note-word">24, 9-13: Atunci vă vor da pe voi spre asuprire şi vă vor ucide şi veţi fi urâţi de toate neamurile pentru numele Meu. (10) Atunci mulţi se vor sminti şi se vor vinde unii pe alţii; şi se vor urî unii pe alţii. (11) Şi mulţi prooroci mincinoşi se vor scula şi vor amăgi pe mulţi. (12) Iar din pricina înmulţirii fărădelegii, dragostea multora se va răci. (13) Dar cel ce va răbda până la sfârşit acela se va mântui.</span><p>(24, 9) <span class="bibleref" data-id="PS49_17">Psalm 49:17</span> / <span class="bibleref" data-id="MT10_17">Matthew 10:17</span> / <span class="bibleref" data-id="MK13_9">Mark 13:9</span> / <span class="bibleref" data-id="LK21_12">Luke 21:12</span>,17 / <span class="bibleref" data-id="JN15_20">John 15:20</span> / <span class="bibleref" data-id="AC4_1">Acts 4:1</span>-3 / <span class="bibleref" data-id="RV2_10">Revelation 2:10</span> (24, 10) <span class="bibleref" data-id="LK21_16">Luke 21:16</span>/<span class="bibleref" data-id="T21_15">2 Timothy 1:15</span> (24, 11) <span class="bibleref" data-id="DT13_1">Deuteronomy 13:1</span>-3 / <span class="bibleref" data-id="MK13_6">Mark 13:6</span> / <span class="bibleref" data-id="P22_1">2 Peter 2:1</span> (24, 23) <span class="bibleref" data-id="MK13_13">Mark 13:13</span> / <span class="bibleref" data-id="HK3_6">Habakkuk 3:6</span> / <span class="bibleref" data-id="RV2_10">Revelation 2:10</span></p><p>Spune de mai înainte relele care se vor întâmpla, îndrăzneţi făcându-i pe ucenici prin a le grăi lor acestea de mai înainte. Căci întâmplarea năpraznică obişnuieşte a înspăimânta şi a turbura. Deci, le potoleşte frica, propovăduind mai dinainte răutăţile ce vor să fie: zavistiile, vrăjmăşiile, smintelile, proorocii cei mincinoşi - care sunt înaintemergătorii lui Antihrist -, care pe mulţi vor înşela şi îi vor arunca către tot chipul fărădelegii [întru toată fărădelegea]. Şi pentru că din înşelăciunea lui Antihrist se va înmulţi fărădelegea, într-atât se vor sălbătici oamenii, încât nici către cei de-aproape ai lor nu vor păzi [vreo] picătură oarecare de dragoste, ci "se vor vinde unii pe alţii". Iar "cel care va răbda până în sfârşit" şi cu suferire va îngădui, fără a se sminti şi fără a se slăbănogi de cele aduse asupră-i, "se va mântui" ca unul care s-a arătat iscusit ostaş.</p></span>
<span class="comm-v-num">Verse 14</span><span class="v MT24_14" data-id="MT24_14"><span class="note-word">24, 14: Şi se va propovădui această Evanghelie a împărăţiei în toată lumea spre mărturie la toate neamurile; şi atunci va veni sfârşitul.</span><p>(24, 14) <span class="bibleref" data-id="MK13_10">Mark 13:10</span> / <span class="bibleref" data-id="RM10_18">Romans 10:18</span> / <span class="bibleref" data-id="CL1_6">Colossians 1:6</span></p><p>"Nu vă vor împiedica toate acestea să propovăduiţi. Deci, îndrăzniţi, căci se va propovădui Evanghelia la toate «limbile» [«neamurile»], «întru mărturie» - adică întru mustrare -, întru vinuire [osândire] celor care nu au crezut «şi atunci va veni sfârşitul», dar nu al lumii, ci al Ierusalimului". Că mai înainte de a fi robit Ierusalimul s-a propovăduit Evanghelia, după cum şi Pavel zice că "Evanghelia s-a propovăduit la toată făptura cea de sub Cer" (<span class="bibleref" data-id="CL1_23">1:23</span>). Iar cum că despre sfârşitul Ierusalimului vorbeşte aici, se vede din cele care urmează:</p></span>
<span class="comm-v-num">Verse 15</span><span class="v MT24_15" data-id="MT24_15"><span class="note-word">24, 15: Deci, când veţi vedea urâciunea pustiirii, ce s-a zis prin Daniil Proorocul, stând în locul cel sfânt - cine citeşte să înţeleagă.</span><p>(24, 15) <span class="bibleref" data-id="DN9_27">Daniel 9:27</span> / <span class="bibleref" data-id="DN12_11">12:11</span> / <span class="bibleref" data-id="MK13_14">Mark 13:14</span> / <span class="bibleref" data-id="LK21_20">Luke 21:20</span></p><p>"Urâciunea pustiirii" (<span class="bibleref" data-id="DN9_27">Daniel 9:27</span>) numeşte stâlpul [statuia] înălţat de cel care a cucerit cetatea, stâlp care l-au aşezat să stea întru cele mai dinlăun tru ale templului. Iar "a pustiirii" zice, pentru că cetatea a fost prădată [şi pustiită]. Iar "urâciune" zice, fiindcă statuile şi chipurile [zugrăvite ale] oamenilor, evreii le numeau urâciuni, urând ei închinarea la idoli.</p></span>
<span class="comm-v-num">Verse 16-18</span><span class="v MT24_16-18" data-id="MT24_16-18"><span class="note-word">24, 16-18: Atunci, cei din Iudeea să fugă în munţi. (17) Cel ce va fi pe casă să nu se coboare, ca să-şi ia lucrurile din casă. (18) Iar cel ce va fi în ţarină să nu se întoarcă înapoi, ca să-şi ia haina.</span><p>(24, 16) <span class="bibleref" data-id="MK13_14">Mark 13:14</span> / <span class="bibleref" data-id="LK21_21">Luke 21:21</span> (24, 18) <span class="bibleref" data-id="JR6_25">Jeremiah 6:25</span> / <span class="bibleref" data-id="MT13_15">Matthew 13:15</span>-17 / <span class="bibleref" data-id="LK17_31">Luke 17:31</span> / <span class="bibleref" data-id="LK21_33">21:33</span> / <span class="bibleref" data-id="LK23_29">23:29</span></p><p>Arătând primejdiile cele multe de care nu vor putea scăpa, spune că se cuvine a fugi fără de întoarcere înapoi, neîngrijindu-se de nimic din cele ce sunt în case, nici de haine nici de alt fel de vase.</p><p>Iar unii care [prin] "urâciune a pustiirii" îl înţeleg pe Antihrist - ca pe cel care va să fie spre pustiirea lumii şi spre stricarea bisericilor şi va să şadă în biserică [templu] (<span class="bibleref" data-id="H22_4">2 Thessalonians 2:4</span> )- o înţeleg şi pe aceasta întru acest chip: "cel ce va fi pe casă" - adică întru înălţimea faptelor bune -, să nu se pogoare dintru înălţimea faptelor bune, ca să ia pe cele ale trupului, căci "casă" a sufletului este trupul. Şi se cuvine şi de la "ţarină" a se depărta - adică de la cele pământeşti -, că "ţarină" este viaţa aceasta; şi nici "haina" să nu-şi ia - adică răutatea cea veche de care ne-am dezbrăcat.</p></span>
<span class="comm-v-num">Verse 19</span><span class="v MT24_19" data-id="MT24_19"><span class="note-word">24, 19: Vai, de cele însărcinate şi de cele care vor alăpta în zilele acelea!</span><p>(24, 19) <span class="bibleref" data-id="JR6_25">Jeremiah 6:25</span> / <span class="bibleref" data-id="MK13_15">Mark 13:15</span>-17 / <span class="bibleref" data-id="LK17_31">Luke 17:31</span> / <span class="bibleref" data-id="LK21_33">21:33</span> /<span class="bibleref" data-id="LK23_29">23:29</span></p><p>"Cele care vor avea în pântece" nu vor putea să fugă, fiind îngreunate de sarcina pântecelui. Iar "cele care vor apleca [alăpta]", din pricina milostivirii faţă de prunci şi pentru că nu vor putea nici să-i lase, nici să-i poarte cu ele ca dimpreună să se mântuiască [izbăvească], nici ele nu se vor scăpa de urgia care va fi atunci. Sau, arată Hristos şi mâncarea copiilor de către părinţi, căci Iosif Flaviu spune că fiind foamete, din pricina împresurării cetăţii Ierusalimului de către romani, o femeie şi-a ucis şi şi-a mâncat copilul după ce l-a fript.</p></span>
<span class="comm-v-num">Verse 20</span><span class="v MT24_20" data-id="MT24_20"><span class="note-word">24, 20: Rugaţi-vă, ca să nu fie fuga voastră iarna, nici sâmbăta.</span><p>(24, 20) <span class="bibleref" data-id="EX16_29">Exodus 16:29</span> / <span class="bibleref" data-id="ZC14_1">Zechariah 14:1</span> / <span class="bibleref" data-id="ZC14_6">14:6</span> / <span class="bibleref" data-id="MK13_18">Mark 13:18</span></p><p>Către iudei spune aceasta, în faţa Apostolilor, căci Apostolii au apucat să iasă din Ierusalim. Deci iudeilor le spune să se roage ca să nu fie fuga lor "iama", fiindcă nu vor putea să fugă din pricina greutăţii vremii [vremii rele]; nici "sâmbăta", căci atunci se îndeletnicesc după porunca Legii şi nu vor îndrăzni să fugă.</p><p>24,21-22: Căci va fi atunci strâmtorare mare, cum n-a mai fost de la începutul lumii până acum şi nici nu va mai fi. (22) Şi de nu s-ar fi scurtat acele zile, n-ar mai scăpa nici un trup, dar pentru cei aleşi se vor scurta acele zile.</p><p>(24, 21) <span class="bibleref" data-id="DN9_26">Daniel 9:26</span> / <span class="bibleref" data-id="DN12_1">12:1</span> / <span class="bibleref" data-id="JL2_2">Joel 2:2</span> / <span class="bibleref" data-id="MK13_19">Mark 13:19</span> (24, 22) <span class="bibleref" data-id="IS65_8">Isaiah 65:8</span>-9 / <span class="bibleref" data-id="MK13_20">Mark 13:20</span></p><p>Nevoie [urgie] de nesuferit cu adevărat a fost atunci, că s-a dat poruncă ostaşilor romani să nu aibă de nimeni milă. Iar Dumnezeu, pentru cei care aveau să creadă dintre iudei, sau şi pentru cei care crezuseră de mai înainte, n-a lăsat să fie pierduţi cu toţii, ci şi necazurile şi războiul le-a scurtat, căci de ar fi ţinut războiul mai mult, toţi cei din cetate ar fi pierit de foame.</p><p>Iar unii înţeleg acestea ca spuse pentru zilele când va veni Antihrist, [dar nu este aşa,] ci despre robirea Ierusalimului vorbeşte. Iar cele despre Antihrist [abia] de aici încep, căci ascultă [ce zice]:</p></span>
<span class="comm-v-num">Verse 23-25</span><span class="v MT24_23-25" data-id="MT24_23-25"><span class="note-word">24, 23-25: Atunci, de vă va zice cineva: Iată, Mesia este aici sau dincolo, să nu-l credeţi. (24) Căci se vor ridica hristoşi mincinoşi şi prooroci mincinoşi şi vor da semne mari şi chiar minuni, ca să amăgească, de va fi cu putinţă, şi pe cei aleşi. (25) Iată, v-am spus de mai înainte.</span><p>(24, 23) <span class="bibleref" data-id="MK13_21">Mark 13:21</span> / <span class="bibleref" data-id="LK17_21">Luke 17:21</span>-23 (24, 24) <span class="bibleref" data-id="DT13_1">Deuteronomy 13:1</span>-3 / <span class="bibleref" data-id="MT24_5">Matthew 24:5</span> / <span class="bibleref" data-id="MK13_22">Mark 13:22</span> / <span class="bibleref" data-id="RV13_13">Revelation 13:13</span> (24, 25) <span class="bibleref" data-id="MK13_21">Mark 13:21</span>-23</p><p>Fiindcă ucenicii au întrebat despre două lucruri - despre robia Ierusalimului şi despre Venirea Domnului -, după ce a vorbit El despre robie, vorbeşte de aici şi despre Venirea Sa şi despre sfârşitul lumii. Iar acest cuvânt "atunci" nu arată că îndată după robia Ierusalimului se vor petrece cele despre care vorbeşte mai pe urmă, ci arată vremea în care va să vie Antihrist. Deci ceea ce zice [Domnul] este întru acest chip: "«Atunci» - adică atunci când va să vie Antihrist - vor fi «hristoşi mincinoşi» şi «prooroci mincinoşi» mulţi, amăgind spre înşelare ochii celor ce văd, folosindu-se de năluciri diavoleşti, aşa încât de nu se vor trezi, chiar şi drepţii se vor înşela Iată, mai înainte vă spun vouă toate. Iată, mai înainte v-am spus vouă, nu aveţi pricină [de răspuns], căci puteţi să nu fiţi înşelaţi".</p></span>
<span class="comm-v-num">Verse 26-28</span><span class="v MT24_26-28" data-id="MT24_26-28"><span class="note-word">24, 26-28: Deci, de vă vor zice vouă: Iată, este în pustie, să nu ieşiţi; iată, este în cămări, să nu credeţi. (27) Căci precum fulgerul iese de la răsărit şi se arată până la apus, aşa va fi şi Venirea Fiului Omului. (28) Că unde va fi stârvul, acolo se vor aduna vulturii.</span><p>(24, 26) <span class="bibleref" data-id="MK13_21">Mark 13:21</span>-23 (24, 27) <span class="bibleref" data-id="LK17_24">Luke 17:24</span> (24, 28) <span class="bibleref" data-id="JB39_30">Job 39:30</span> / <span class="bibleref" data-id="HK1_8">Habakkuk 1:8</span> / <span class="bibleref" data-id="LK17_37">Luke 17:37</span></p><p>Zice [Domnul]: "De vor veni înşelătorii, zicând că a venit Hristos, dar este «în pustie» ascuns sau în oarecare casă sau întru cele mai dinlăuntru locuri ale acesteia, să nu vă lăsaţi înşelaţi, pentru că Venirea lui Hristos nu are nevoie de cineva ca s-o arate, că prea arătată va fi tuturor, «precum fulgerul» - pentru că fulgerul este şi fără de veste şi tuturor prea arătat". Deci, aşa şi Venirea Domnului va fi arătată tuturor celor din lume, căci nu se va muta atunci Dânsul din loc în loc, ca la Venirea cea dintâi, ci "întru clipeala ochiului" [într-o clipită] va fi de faţă (<span class="bibleref" data-id="C115_52">1 Corinthians 15:52</span>).</p><p>Şi după cum peste trupul cel mort ["stârv"] îndată se adună "vulturii", aşa şi unde va fi Hristos vor veni toţi Sfinţii, cei ce zboară la cele înalte - şi "în nori vor fi răpiţi" (<span class="bibleref" data-id="H14_17">1 Thessalonians 4:17</span>) precum "vulturii". Şi cu adevărat "căzătură" ["stârv"], adică trup mort este Hristos, fiindcă a căzut pentru noi şi a murit, după cum şi Simeon zice: "Acesta este [pus] spre cădere" (<span class="bibleref" data-id="LK2_34">Luke 2:34</span>).</p></span>
<span class="comm-v-num">Verse 29</span><span class="v MT24_29" data-id="MT24_29"><span class="note-word">24, 29: Iar îndată după strâmtorarea acelor zile, soarele se va întuneca şi luna nu va mai da lumina ei, iar stelele vor cădea din cer şi Puterile Cerurilor se vor zgudui.</span><p>(24, 29) <span class="bibleref" data-id="IS13_10">Isaiah 13:10</span> / <span class="bibleref" data-id="JR15_9">Jeremiah 15:9</span> / <span class="bibleref" data-id="EK32_7">Ezekiel 32:7</span> / <span class="bibleref" data-id="EK38_19">38:19</span> / <span class="bibleref" data-id="AM5_20">Amos 5:20</span> / <span class="bibleref" data-id="JL2_10">Joel 2:10</span> / <span class="bibleref" data-id="JL3_4">3:4</span> / <span class="bibleref" data-id="JL3_1">3:1</span>-16 / <span class="bibleref" data-id="HK1_8">Habakkuk 1:8</span> / <span class="bibleref" data-id="ZC14_6">Zechariah 14:6</span> / <span class="bibleref" data-id="MK13_24">Mark 13:24</span>-25 / <span class="bibleref" data-id="LK21_25">Luke 21:25</span>-26 / <span class="bibleref" data-id="RV6_12">Revelation 6:12</span></p><p>După venirea lui Antihrist, care puţină vreme va stăpâni, arată Domnul că îndată "soarele se va întuneca" - adică se va înnegri - nu pierind, ci fiind biruit de lumina Venirii Sale şi că asemenea va fi şi cu "stelele" şi "luna". Căci ce trebuinţă [nevoie] mai este de o lumină ca aceasta simţită, nemaifiind noapte şi Soarele Dreptăţii arătându-Se?</p><p>Atunci şi "Puterile Cerului se vor clăti", adică se vor înspăimânta şi se vor cutremura, văzând prefacerea zidirii şi pe toţi oamenii de la Adam încoace dând cuvânt de răspuns Judecătorului.</p><p>24, 30: Atunci se va arăta pe Cer semnul Fiului Omului şi vor plânge toate neamurile pământului şi vor vedea pe Fiul Omului venind pe norii cerului, cu putere şi cu slavă multă.</p><p>(24, 30) <span class="bibleref" data-id="DN7_13">Daniel 7:13</span>-14 / <span class="bibleref" data-id="ZC12_10">Zechariah 12:10</span> / <span class="bibleref" data-id="MK13_26">Mark 13:26</span> / <span class="bibleref" data-id="MK14_62">14:62</span> / <span class="bibleref" data-id="LK21_27">Luke 21:27</span> / <span class="bibleref" data-id="RV1_7">Revelation 1:7</span></p><p>"Atunci se va arăta pe Cer" Crucea, strălucind mai mult decât soarele, spre mustrarea iudeilor. Căci, după cum dacă ar fi cineva rănit de piatră, ar arăta piatra [ca temei al învinuirii], aşa va îndrepta Domnul Crucea împotriva iudeilor. Şi numeşte Crucea "semn", ca una ce este purtătoare de biruinţă şi steag împărătesc. Atunci "vor plânge toate seminţiile pământului", iudeii plângându-şi nesupunerea lor. Dar şi toţi cei care cugetă cele pământeşti, măcar de ar fi şi creştini, vor plânge şi ei, căci "seminţii ale pământului" se numesc cei ce sunt alipiţi de cele pământeşti. Iar Domnul, deşi va veni împreună cu Crucea, va veni şi "cu putere şi cu slavă multă".</p></span>
<span class="comm-v-num">Verse 31</span><span class="v MT24_31" data-id="MT24_31"><span class="note-word">24, 31: Şi va trimite pe îngerii Săi, cu sunet mare de trâmbiţă, şi vor aduna pe cei aleşi ai Lui din cele patru vânturi, de la marginile cerurilor până la celelalte margini.</span><p>(24, 31) <span class="bibleref" data-id="PS49_5">Psalm 49:5</span> / <span class="bibleref" data-id="DN12_2">Daniel 12:2</span> / <span class="bibleref" data-id="MT13_41">Matthew 13:41</span>/<span class="bibleref" data-id="C115_52">1 Corinthians 15:52</span>/<span class="bibleref" data-id="H14_6">1 Thessalonians 4:6</span></p><p>Va trimite îngerii să-i adune pe Sfinţi şi pe cei care vor învia din morţi, ca să-L întâmpine pe El "în nori", cinstindu-i pe ei şi cu chemarea prin îngeri. Iar dacă Pavel spune că "vor fi răpiţi în nori", nu este nici o nepotrivire, căci după ce îi vor aduna îngerii, "vor fi răpiţi în nori" (<span class="bibleref" data-id="H14_17">4:17</span>).</p><p>Iar "trâmbiţa" va fi spre mai multă înspăimântare.</p></span>
<span class="comm-v-num">Verse 32-32</span><span class="v MT24_32-32" data-id="MT24_32-32"><span class="note-word">24, 32-33: Învăţaţi de la smochin pilda: Când mlădiţa lui se face fragedă şi odrăsleşte frunze, cunoaşteţi că vara este aproape. (33) Asemenea şi voi, când veţi vedea toate acestea, să ştiţi că este aproape, la uşi.</span><p>(24, 33) <span class="bibleref" data-id="MK13_28">Mark 13:28</span>-29 / <span class="bibleref" data-id="LK21_29">Luke 21:29</span>-31</p><p>Zice [Domnul]: "Când vor fi toate acestea, nu este departe sfârşitul lumii şi Venirea Mea". Iar "vară" numeşte veacul ce va să fie şi liniştea care urmează după iarnă, însă pentru cei drepţi, căci pentru cei păcătoşi mai vârtos va fi iarnă şi turburare. Deci, zice: "După cum atunci când vedeţi mlădiţele smochinului şi frunzele nădăjduiţi în venirea verii, aşa şi semnele despre care v-am vorbit văzându-le - «soarele» şi «luna» schimbându-se (<span class="bibleref" data-id="MT24_29">Matthew 24:29</span>) -, să aşteptaţi Venirea Mea".</p></span>
<span class="comm-v-num">Verse 34-35</span><span class="v MT24_34-35" data-id="MT24_34-35"><span class="note-word">24, 34-35: Adevărat grăiesc vouă că nu va trece neamul acesta, până ce nu vor fi toate acestea. (35) Cerul şi pământul vor trece, dar cuvintele Mele nu vor trece.</span><p>(24, 34) <span class="bibleref" data-id="MK13_30">Mark 13:30</span> / <span class="bibleref" data-id="LK21_32">Luke 21:32</span> (24, 35) <span class="bibleref" data-id="PS118_29">Psalm 118:29</span> / <span class="bibleref" data-id="IS40_8">Isaiah 40:8</span> / <span class="bibleref" data-id="IS51_6">51:6</span> / <span class="bibleref" data-id="MT5_18">Matthew 5:18</span> / <span class="bibleref" data-id="MK13_31">Mark 13:31</span> / <span class="bibleref" data-id="LK21_33">Luke 21:33</span> / <span class="bibleref" data-id="P23_10">2 Peter 3:10</span> / <span class="bibleref" data-id="HK1_11">Habakkuk 1:11</span></p><p>"Neam" este numit aici nu cel care era pe vremea Lui, ci cel al credincioşilor, ca şi cum ar fi zis aceasta: "«Nu va trece» neamul credincioşilor «până când nu vor fi toate acestea». Căci să nu socotiţi [credeţi] că neamul credincioşilor va pieri din pricina acelor «foameţi» şi «ciume» despre care veţi auzi, ci va rămâne şi nici un rău nu-l va birui".</p><p>Iar prin "toate acestea" unii înţeleg doar robia Ierusalimului, nu şi a doua Venire. Drept aceea, ei şi tâlcuiesc astfel: "«Nu va trece neamul acesta», adică neamul vostru, al Apostolilor, până nu va vedea urgia Ierusalimului".</p><p>Şi adeverind [întărind] Domnul cele ce s-au grăit, zice că mai curând vor pieri "cerul şi pământul", stihiile acestea întărite şi nemişcate, decât să "treacă" - adică să nu se împlinească întru totul - "cuvintele" Sale.</p></span>
<span class="comm-v-num">Verse 36</span><span class="v MT24_36" data-id="MT24_36"><span class="note-word">24, 36: Iar de ziua şi de ceasul acela nimeni nu ştie, nici îngerii din Ceruri, nici Fiul, ci numai Tatăl.</span><p>(24, 36) <span class="bibleref" data-id="ZC14_7">Zechariah 14:7</span> / <span class="bibleref" data-id="MK13_32">Mark 13:32</span> / <span class="bibleref" data-id="LK17_20">Luke 17:20</span> / <span class="bibleref" data-id="AC1_7">Acts 1:7</span></p><p>Aici Domnul îi învaţă pe ucenici să nu caute a afla cele care covârşesc mintea omenească. Zicând "nici îngerii" îi opreşte să caute a afla atunci ceea ce nici îngeri nu ştiu. Iar zicând "Tatăl Meu singur", îi opreşte şi mai pe urmă a căuta răspuns. Dacă ar fi zis "Eu ştiu, dar nu vreau să vă spun", ei s-ar fi mâhnit, ca şi cum ar fi [socotindu-se] nebăgaţi în seamă de El. Iar zicând că nici Fiul nu ştie, "fără numai Tatăl singur", îi opreşte de a cere [a mai întreba]. Căci şi părinţii, având ceva în mâini şi cerându-le copiii şi ei nevoind să le dea, ascund lucrul acela, zicând "nu avem ce cereţi" şi aşa copiii încetează de a mai plânge. La fel şi Domnul, ca să-i facă pe Apostoli să înceteze de a mai căuta să afle ziua şi ceasul acela, a răspuns: "Nici Eu nu ştiu, fără numai Tatăl singur". Dar că El ş0tie şi "ziua şi ceasul", este cu adevărat arătat din multe altele, căci spune: "toate câte are Tatăl, ale Mele sunt" (<span class="bibleref" data-id="JN16_15">John 16:15</span>; <span class="bibleref" data-id="JN17_10">17:10</span>). Deci, dacă are Tatăl cunoştinţa zilei aceleia, şi Fiul o cunoaşte. Dar mai arătat [vădit] este de aici: cum ar fi cu putinţă a nu şti Fiul ziua aceea, de vreme ce toate câte se vor întâmpla mai înainte de ziua aceea Îi simt cunoscute? Căci Cel Care i-a adus până în pridvor - care este lângă uşă -, fără îndoială ştie şi uşa, însă pentru folosul lor n-o deschide. Căci nu ne este de nici un folos să ştim când va fi sfârşitul, ca să nu ne lenevim, căci această necunoaştere ne ţine întru trezvie.</p></span>
<span class="comm-v-num">Verse 37-39</span><span class="v MT24_37-39" data-id="MT24_37-39"><span class="note-word">24, 37-39: Şi precum a fost în zilele lui Noe, aşa va fi şi Venirea Fiului Omului. (38) Căci precum în zilele acelea dinainte de potop, oamenii mâncau şi beau, se însurau şi se măritau, până în ziua când a intrat Noe în corabie, (39) şi n-au ştiut până ce a venit potopul şi i-a luat pe toţi, la fel va fi şi Venirea Fiului Omului.</span><p>(24, 37) <span class="bibleref" data-id="GN7_7">Genesis 7:7</span> / <span class="bibleref" data-id="LK17_26">Luke 17:26</span> /<span class="bibleref" data-id="P13_20">1 Peter 3:20</span> (24, 38) <span class="bibleref" data-id="GN6_2">Genesis 6:2</span>-5 / <span class="bibleref" data-id="LK17_27">Luke 17:27</span> (24, 39) <span class="bibleref" data-id="GN7_23">Genesis 7:23</span> / <span class="bibleref" data-id="LK17_30">Luke 17:30</span></p><p>Spre adeverirea nemincinoaselor Lui cuvinte pune pe cele care s-au întâmplat în zilele lui Noe. Căci precum atunci unii socoteau batjocură gătirea [pregătirea] corăbiei până când a venit primejdia şi i-a pierdut [prăpădit, potopit] pe toţi, aşa şi acum batjocoresc unii cuvintele grăite despre sfârşitul lumii. Şi spune că pierzania va veni în chip năpraznic şi mai arată că după ce va veni Antihrist, desfătarea îi va stăpâni pe oameni, şi se vor pleca mai cu ocară spre nunţi şi dezmierdări, ca şi uriaşii cei din vremea lui Noe (<span class="bibleref" data-id="GN6_4">Genesis 6:4</span>).</p></span>
<span class="comm-v-num">Verse 40-41</span><span class="v MT24_40-41" data-id="MT24_40-41"><span class="note-word">24, 40-41: Atunci, din doi care vor fi în ţarină, unul se va lua şi altul se va lăsa. (41) Din două care vor măcina la moară, una se va lua şi alta se va lăsa.</span><p>(24, 41) <span class="bibleref" data-id="GN7_23">Genesis 7:23</span> / <span class="bibleref" data-id="LK17_31">Luke 17:31</span>-36</p><p>Atunci, fiind toţi fără de grijă şi lucrându-şi lucrurile lor, unul "se va lua" întru întâmpinarea Domnului în văzduh (1 Tesaloniceni 4 ,17)- adică dreptul -, iar altul "se va lăsa" jos - adică păcătosul. Şi chiar dacă unii vor fi slugi şi "vor măcina", şi dintre aceştia unii "se vor lua" - câţi vor fi vrednici -, iar alţii "se vor lăsa" - câţi vor fi aflaţi nevrednici. Deci ne învăţăm şi de aici că nici sluga, nici partea femeiască nu sunt împiedicate de la fapta cea bună.</p></span>
<span class="comm-v-num">Verse 42-44</span><span class="v MT24_42-44" data-id="MT24_42-44"><span class="note-word">24, 42-44: Privegheaţi deci, că nu ştiţi în care zi vine Domnul vostru. (43) Aceea cunoaşteţi, că de-ar şti stăpânul casei la ce strajă din noapte vine furul, ar priveghea şi n-ar lăsa să i se spargă casa. (44) De aceea şi voi fiţi gata, că în ceasul în care nu gândiţi, Fiul Omului va veni.</span><p>(24, 44) <span class="bibleref" data-id="MT25_13">Matthew 25:13</span> / <span class="bibleref" data-id="MK13_33">Mark 13:33</span>-37 / <span class="bibleref" data-id="LK12_40">Luke 12:40</span>; 21, 36 / <span class="bibleref" data-id="C116_13">1 Corinthians 16:13</span> / <span class="bibleref" data-id="H15_2">1 Thessalonians 5:2</span> / <span class="bibleref" data-id="H15_6">5:6</span> / <span class="bibleref" data-id="P23_10">2 Peter 3:10</span> / <span class="bibleref" data-id="RV3_2">Revelation 3:2</span> / <span class="bibleref" data-id="RV16_15">16:15</span></p><p>Porunceşte să priveghem şi să ne gătim [să fim pregătiţi] - adică să avem lucrarea faptelor bune mai înainte adunate ca întru o comoară -, ca să avem a da când va veni Domnul Hristos, cerând ceva din cele ce voieşte [de la noi].</p><p>Încă vezi că nu zice "nu ştiu în care ceas va veni furul" ci, "nu ştiţi". Iar "fur" numeşte sfârşitul lumii şi moartea fiecăruia dintre noi şi se arată de aici că Venirea Lui va fi noaptea. "Deci, precum vine furul pe neaşteptate, aşa va fi şi Venirea Mea De aceea, nu vă leneviţi, ci vă trezviţi [fiţi plini de trezvie]". Căci [cu adevărat], dacă am fi ştiut când va fi sfârşitul nostru, numai în ziua aceea ne-am fi sârguit a bineplăcea lui Dumnezeu, iar acum neştiind, ne trezvim pururea cătră lucrurile faptei celei bune.</p></span>
<span class="comm-v-num">Verse 45-47</span><span class="v MT24_45-47" data-id="MT24_45-47"><span class="note-word">24, 45-47: Cine, oare, este sluga credincioasă şi înţeleaptă pe care a pus-o stăpânul peste slugile sale, ca să le dea hrană la timp? (46) Fericită este sluga aceea, pe care, venind stăpânul său, o va afla făcând aşa. (47) Adevărat zic vouă că peste toate avuţiile sale o va pune.</span><p>(24, 45) <span class="bibleref" data-id="LK12_42">Luke 12:42</span> / <span class="bibleref" data-id="AC20_28">Acts 20:28</span>/<span class="bibleref" data-id="C14_2">1 Corinthians 4:2</span> (24, 47) <span class="bibleref" data-id="LK12_37">Luke 12:37</span> / <span class="bibleref" data-id="LK12_43">12:43</span>-46 /<span class="bibleref" data-id="RV16_15">Revelation 16:15</span></p><p>Se face [preface] Domnul că nu se dumireşte [nu ştie] cine este "sluga cea credincioasă şi înţeleaptă pe care a pus-o stăpânul peste slugile sale", ca să arate că rar şi cu anevoie aflat este unul ca acesta. Însă două lucruri se cer de la oricare iconom: credinţă şi înţelepciune; căci dacă este numai credincios - adică nu fură nimic - dar nu este şi înţelept, în deşert risipeşte avuţia; sau de este înţelept, însă fură, nu este de nici un folos. Deci, cel care va fi aflat atunci şi "credincios" şi "înţelept", acela va dobândi şi pe cele mai de săvârşit [desăvârşite] - adică Împărăţia Cerurilor. Căci Sfinţii vor fi moştenitori ai tuturor "avuţiilor" lui Dumnezeu.</p><p>Încă "slugă credincioasă şi înţeleaptă" este oricare dascăl care "dă hrană la vreme" fiecăruia dintre cei care învaţă de la dânsul, aşa cum era Pavel, acum "cu lapte hrănind" (<span class="bibleref" data-id="C13_2">1 Corinthians 3:2</span>), iar altă dată "înţelepciune propovăduind" (<span class="bibleref" data-id="C12_6">2:6</span>), fiind "credincios slujitor" (<span class="bibleref" data-id="CL4_7">Colossians 4:7</span>; <span class="bibleref" data-id="T12_7">1 Timothy 2:7</span>) cel care mai înainte era "hulitor" ["prigonitor"] (<span class="bibleref" data-id="C115_9">1 Corinthians 15:9</span>; <span class="bibleref" data-id="PP3_6">Philippians 3:6</span>). Şi "înţelept" era acesta, ca unul care ştia vicleşugurile vrăjmaşului.</p><p>Şi fiecare dintre noi care am luat de la Dumnezeu vreun dar - ori bani, ori stăpânire, ori începătorie - datori suntem şi cu "credinţă" şi cu "înţelepciune" a le chivernisi pe acestea, ca unii care vom da socoteală pentru ele.</p></span>
<span class="comm-v-num">Verse 48-51</span><span class="v MT24_48-51" data-id="MT24_48-51"><span class="note-word">24, 48-51: Iar dacă acea slugă, rea fiind, va zice în inima sa: Stăpânul meu întârzie, (49) şi va începe să bată pe cei ce slujesc împreună cu el, să mănânce şi să bea cu beţivii, (50) veni-va stăpânul slugii aceleia în ziua când nu se aşteaptă şi în ceasul pe care nu-l cunoaşte, (51) şi o va tăia din dregătorie şi partea ei o va pune cu făţarnicii. Acolo va fi plângerea şi scrâşnirea dinţilor.</span><p>(24, 48) <span class="bibleref" data-id="LK12_37">Luke 12:37</span> / <span class="bibleref" data-id="LK12_43">12:43</span>-46 / <span class="bibleref" data-id="RV16_15">Revelation 16:15</span> (24, 49) <span class="bibleref" data-id="PS49_18">Psalm 49:18</span> (24, 50) <span class="bibleref" data-id="LK12_46">Luke 12:46</span> (24, 51) <span class="bibleref" data-id="PS20_8">Psalm 20:8</span> / <span class="bibleref" data-id="MT8_12">Matthew 8:12</span> / <span class="bibleref" data-id="MT13_42">13:42</span> / <span class="bibleref" data-id="LK12_46">Luke 12:46</span></p><p>După ce arată cinstea care i se va da "slugii celei credincioase", acum spune cum va fi muncită cea "rea". Căci după ce cuiva i s-a încredinţat iconomia vreunui dar însă nu ia aminte că trebuie să dea socoteală Stăpânului şi zice că "Domnul zăboveşte" - adică nu îndată şi numaidecât aduce munca [cazna, pedeapsa], ba şi îndelunga răbdare a lui Dumnezeu o face pricină de răutate, "bătând" pe cei împreună cu el slugi - adică îi sminteşte şi "bate" cunoştinţa lor [lăuntrică], căci slugile, văzând că cei care le stăpânesc rău uneltesc [folosesc] cele care li s-au dat se rănesc întru cunoştinţa lor şi smintindu-se se vatămă -, unul ca acesta "va fi tăiat în două". Adică se va goli atunci acesta de darul care este la el şi atunci se va arăta [cu adevărat] în ce fel a fost şi va fi aruncat întru întuneric, căci mai înainte prin prefacere [făţărnicie] înşela în ce fel [tot întru acest chip] mulţi dintre arhierei se socotesc sfinţi pe ei înşişi pentru dregătoria lor, dar după ce se va lua de la ei darul, ca nişte făţarnici vor fi munciţi [căzniţi], din pricină că într-un fel erau şi întru altul se arătau.</p></span>

</div>
<div class="footer"><div class="nav">
<a class="prev" href="MT23.html">&lt;</a>
<a class="home" href="index.html">=</a>
<a class="next" href="MT25.html">&gt;</a>
</div></div>
</body>
</html>