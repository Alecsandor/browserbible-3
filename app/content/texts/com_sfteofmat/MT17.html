<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 17 (Teofilact)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Tâlcuirea Sfintei Evanghelii de la Matei - Sfântul Teofilact Arhiepiscopul Bulgariei</a><a class="location" href="MT.html">Matthew 17</a><a class="prev" href="MT16.html">&lt;</a>
<a class="home" href="index.html">=</a>
<a class="next" href="MT18.html">&gt;</a>
</div></div>
<div class="section commentary MT MT17 com_sfteofmat eng " dir="ltr" lang="en" data-id="MT17" data-nextid="MT18" data-previd="MT16">
<div class="mt2">Matthew 17</div>
	Schimbarea la faţă. Vindecarea lunaticului. A doua vestire a Patimilor. Darea pentru templu.
<span class="comm-v-num">Verse 1</span><span class="v MT17_1" data-id="MT17_1"><span class="note-word">17, 1<sup>a</sup>: Şi după şase zile, Iisus a luat cu Sine pe Petru şi pe Iacov şi pe Ioan, fratele lui.</span><p>(17, 1<sup>a</sup>) <span class="bibleref" data-id="MK9_1">Mark 9:1</span>-2 / <span class="bibleref" data-id="LK9_28">Luke 9:28</span></p><p>Aceasta nu este împotriva celor ce se spun la Luca - "iar după cuvintele acestea, ca la opt zile..." (<span class="bibleref" data-id="LK9_28">9:28</span>). Pentru că Luca a numărat şi prima zi şi pe cea din urmă, întru care s-au suit în munte, iar Matei, numai pe cele din mijloc.</p><p>Şi l-a luat pe Petru, ca pe cel care-L iubea pe El, pe Ioan ca pe cel ce era iubit de Dânsul, iar pe Iacov ca pe cel ce era şi el râvnitor. Şi dintru aceasta este arătat că Iacov avea râvnă, căci a făgăduit să bea "paharul" [Domnului] (<span class="bibleref" data-id="MT20_22">Matthew 20:22</span>) şi a fost omorât de sabie din porunca lui Irod, pentru a le face pe plac iudeilor.</p></span>
<span class="comm-v-num">Verse 1-2</span><span class="v MT17_1-2" data-id="MT17_1-2"><span class="note-word">17, l<sup>b</sup>-2: Şi i-a dus într-un munte înalt, de o parte. (2) Şi S-a schimbat la faţă, înaintea lor, şi a strălucit faţa Lui ca soarele, iar veşmintele Lui s-au făcut albe ca lumina.</span><p>(17, 1<sup>b</sup>) <span class="bibleref" data-id="MK9_2">Mark 9:2</span> / <span class="bibleref" data-id="LK9_28">Luke 9:28</span> (17, 2) <span class="bibleref" data-id="MK9_2">Mark 9:2</span>-3 / <span class="bibleref" data-id="LK9_29">Luke 9:29</span> / <span class="bibleref" data-id="JN1_14">John 1:14</span> / <span class="bibleref" data-id="P21_16">2 Peter 1:16</span></p><p>"Îi suie în munte înalt", arătând că dacă nu se va înălţa omul, nu se face vrednic de asemenea vederi. Iar "deosebi" i-a dus, pentru că avea obiceiul Hristos ca pe cele mai slăvite minuni să le facă întru ascuns, ca nu cumva fiind văzut de cei mulţi ca un Dumnezeu, să se socotească [creadă] că după nălucire este om.</p><p>Tu auzind "schimbarea la faţă", să nu crezi că a lepădat atunci trupul, căci trupul a rămas într-a sa alcătuire; că şi faţa şi hainele Lui s-au arătat mai strălucitoare, fiindcă Dumnezeirea a arătat ceva din razele Sale - şi aceasta pe cât au putut ei să vadă. De aceea, a numit mai sus "schimbarea la faţă" "Împărăţie a lui Dumnezeu" (<span class="bibleref" data-id="MT16_28">Matthew 16:28</span>), fiindcă a descoperit negrăita putere şi a arătat că este Fiu adevărat al Tatălui, iar negrăita strălucire a feţei lui Iisus arăta slava Sa, dintru Venirea cea de a doua.</p></span>
<span class="comm-v-num">Verse 3</span><span class="v MT17_3" data-id="MT17_3"><span class="note-word">17, 3: Şi iată, Moise şi Ilie s-au arătat lor, vorbind cu El.</span><p>(17, 3) <span class="bibleref" data-id="MK9_4">Mark 9:4</span> / <span class="bibleref" data-id="LK9_30">Luke 9:30</span></p><p>Şi ce vorbeau împreună? "Despre ieşirea Lui", zice Luca, pe care avea să o împlinească în Ierusalim (<span class="bibleref" data-id="LK9_30">9:30</span>-31), adică despre Cruce. Şi pentru ce Moise şi Ilie s-au arătat? Ca să se arate că El este Domn şi al Legii şi al Proorocilor, al viilor, dar şi al morţilor. Că Ilie este Prooroc şi încă este viu (<span class="bibleref" data-id="K22_11">2 Kings 2:11</span>), iar Moise este dătător de Lege, şi a murit (<span class="bibleref" data-id="DT34_5">Deuteronomy 34:5</span>-6). Încă şi pentru a se vedea că nu este împotrivnic Legii, nici lui Dumnezeu, că Moise n-ar fi vorbit cu Cel Care se împotrivea legilor lui, nici râvnitorul Ilie nu L-ar fi suferit pe El, de ar fi fost împotriva lui Dumnezeu. Şi s-au făcut acestea şi ca să se dezlege [risipească] părerea celor care-L numeau pe El "Ilie" sau "unul dintre Prooroci" (<span class="bibleref" data-id="MT16_14">Matthew 16:14</span>).</p><p>Dar, de unde au cunoscut ucenicii că erau aceştia Moise şi Ilie? Cu adevărat, nu din icoane, de vreme ce atunci a face icoane se părea oamenilor a fi lucru păgânesc. Se vede că din cuvintele lor i-au cunoscut pe ei, că poate Moise va fi zis: "Tu eşti Acela a Cărui Patimă am închipuit-o mai înainte, înjunghiind mielul şi Paştele săvârşind" (Ieşire cap. 12). Iar Ilie: "Tu eşti Acela a Cărui Înviere mai înainte am închipuit-o înviind pe fiul văduvei" (<span class="bibleref" data-id="K117_22">1 Kings 17:22</span>), şi altele ca acestea.</p><p>Deci arătându-i pe aceştia [doi] ucenicilor, [Domnul] îi învaţă pe ei să le urmeze lor. Ca să fie blânzi ca Moise şi povăţuitori de noroade. Şi să fie ca Ilie râvnitori şi neînduplecaţi când vremea va chema. Şi gata a suferi necazuri, precum aceştia, pentru adevăr.</p></span>
<span class="comm-v-num">Verse 4</span><span class="v MT17_4" data-id="MT17_4"><span class="note-word">17, 4: Şi, răspunzând, Petru a zis lui Iisus: Doamne, bine este să fim noi aici; dacă voieşti, voi face aici trei colibe: Ţie una, şi lui Moise una, şi lui Ilie una.</span><p>(17, 4) <span class="bibleref" data-id="MK9_5">Mark 9:5</span> / <span class="bibleref" data-id="LK9_33">Luke 9:33</span></p><p>Petru, nevoind ca să pătimească Hristos, dintru multa dragoste spune că este bine a petrece acolo şi să nu Se pogoare, ca să nu fie omorât. "Chiar de ar şi veni cineva aici, îi avem pe Moise şi pe Ilie, care ne vor ajuta, căci Moise i-a biruit pe egipteni (Ieşire cap. 14), iar Ilie a pogorât foc din Cer (<span class="bibleref" data-id="K118_38">1 Kings 18:38</span>; <span class="bibleref" data-id="K21_10">2 Kings 1:10</span>); deci, şi împotriva vrăjmaşilor celor ce vor veni aici, asemenea vor face".</p><p>Iar acestea din multă frică le grăia [Petru] - precum zice Luca -, "neştiind ce grăieşte" (<span class="bibleref" data-id="LK9_33">Luke 9:33</span>). Căci, sau neobişnuinţa l-a înspăimântat pe el, sau cu adevărat nu ştia ce grăia, fiindcă voia ca Iisus să petreacă în munte şi să nu Se pogoare de acolo şi să pătimească pentru noi. Însă, temându-se să nu pară îndrăzneţ, zice "dacă voieşti".</p></span>
<span class="comm-v-num">Verse 5</span><span class="v MT17_5" data-id="MT17_5"><span class="note-word">17, 5: Vorbind el încă, iată un nor luminos i-a umbrit pe ei şi iată glas din nor, zicând: "Acesta este Fiul Meu Cel iubit, în Care am binevoit; pe Acesta ascultați-L".</span><p>(17, 5) <span class="bibleref" data-id="DT18_15">Deuteronomy 18:15</span> / <span class="bibleref" data-id="IS42_1">Isaiah 42:1</span> / <span class="bibleref" data-id="MT3_17">Matthew 3:17</span> / <span class="bibleref" data-id="LK3_22">Luke 3:22</span> / <span class="bibleref" data-id="LK9_35">9:35</span> / <span class="bibleref" data-id="JN5_32">John 5:32</span> / <span class="bibleref" data-id="AC3_22">Acts 3:22</span> / <span class="bibleref" data-id="P21_17">2 Peter 1:17</span></p><p>"O, Petre! Tu vrei să se ridice colibe făcute de mâini omeneşti!" Iar Tatăl, altă colibă nefăcută de mână, "norul" îl pune împrejur, arătând că precum El, Dumnezeu fiind, S-a arătat în "nor" celor de demult, aşa şi Fiul Lui [Se arată]. Şi "norul" de acum este "luminos", iar nu întunecos ca şi cel de demult, din Scriptura cea Veche (<span class="bibleref" data-id="EX19_16">Exodus 19:16</span>,18), pentru că nu voia să înfricoşeze acum, ci să înveţe.</p><p>Şi "din nor" se aude glasul, ca să arate că de la Dumnezeu era. Iar ceea ce zice: "întru Care am binevoit", înseamnă "întru Care Mă odihnesc şi Îmi place [a petrece]". Încă învaţă: "«Pe Acesta ascultaţi-L» şi, deşi voieşte a Se răstigni, nu vă împotriviţi [voii] Lui".</p></span>
<span class="comm-v-num">Verse 6-8</span><span class="v MT17_6-8" data-id="MT17_6-8"><span class="note-word">17, 6-8: Şi, auzind, ucenicii au căzut cu faţa la pământ şi s-au spăimântat foarte. (7) Şi Iisus s-a apropiat de ei şi, atingându-i, le-a zis: Sculaţi-vă şi nu vă temeţi. (8) Şi, ridicându-şi ochii, nu au văzut pe nimeni, decât numai pe Iisus singur.</span><p>(17, 6) <span class="bibleref" data-id="JG13_20">Judges 13:20</span> / <span class="bibleref" data-id="LK9_34">Luke 9:34</span> / <span class="bibleref" data-id="P21_1">2 Peter 1:1</span> (17, 7) <span class="bibleref" data-id="DN8_18">Daniel 8:18</span> (17, 8) <span class="bibleref" data-id="LK9_36">Luke 9:36</span></p><p>Ucenicii, nesuferind strălucirea norului, nici puterea glasului, "au căzut la pământ." Şi ochii lor erau "îngreunaţi de somn". Iar Luca numeşte "somn" multa întunecare a minţii, din pricina [negrăitei] vederi (<span class="bibleref" data-id="LK9_32">9:32</span>).</p><p>Şi pentru ca nu cumva, petrecând multă vreme în frică, să piardă amintirea celor văzute, îi ridică pe ei [Domnul] şi-i îmbărbătează şi-i face îndrăzneţi.</p><p>Şi Se află [arată] numai Iisus singur (<span class="bibleref" data-id="LK9_36">9:36</span>), ca să nu socoteşti că pentru Moise sau pentru Ilie a fost glasul, ci pentru El, căci El este "Fiul".</p></span>
<span class="comm-v-num">Verse 9</span><span class="v MT17_9" data-id="MT17_9"><span class="note-word">17, 9: Şi pe când se coborau din munte, Iisus le-a poruncit, zicând: Nimănui să nu spuneţi ceea ce aţi văzut, până când Fiul Omului Se va scula din morţi.</span><p>(17, 9) <span class="bibleref" data-id="MK8_30">Mark 8:30</span> / <span class="bibleref" data-id="MK9_9">9:9</span> / <span class="bibleref" data-id="LK9_12">Luke 9:12</span></p><p>Din smerenie le porunceşte lor nimănui să nu spună. Încă şi pentru ca să nu se smintească cei care - auzind unele ca acestea - îl vor vedea mai pe urmă răstignit şi să nu-L socotească pe El înşelător şi că după nălucire a făcut acele dumnezeieşti lucruri [minuni].</p><p>Iar tu, cunoaşte că "după şase zile" (<span class="bibleref" data-id="MT17_1">Matthew 17:1</span>) - adică după ce va trece această lume care s-a zidit în şase zile (<span class="bibleref" data-id="GN1_31">Genesis 1:31</span>) -, va fi vederea lui Dumnezeu. Că de nu te vei ridica mai presus de lume şi nu te vei înălţa "în munte", nu vei vedea lucruri luminate, nici "faţa lui Iisus" - adică Dumnezeirea -, nici "hainele Lui" - adică trupul. Atunci vei vedea "pe Moise şi pe Ilie vorbind cu Iisus", că Legea şi Proorocii şi Iisus - una grăiesc şi se unesc.</p><p>Deci, când vei afla pe cineva tâlcuind luminos înţelesul Scripturii, tu cunoaşte că luminos vede "faţa" lui Hristos. Iar dacă şi cuvintele le descoperă şi le luminează, acesta şi "hainele" lui Iisus "albe" le vede, căci haine ale înţelesurilor sunt cuvintele.</p><p>Dar să nu zici ca Petru: "bine este să fim noi aici" (<span class="bibleref" data-id="MT17_4">Matthew 17:4</span>), căci se cuvine pururea a spori, iar nu a sta [stărui] într-o treaptă a faptei bune şi a videniei [vederii dumnezeieşti], ci a trece şi la altele.</p></span>
<span class="comm-v-num">Verse 10</span><span class="v MT17_10" data-id="MT17_10"><span class="note-word">17, 10: Şi ucenicii L-au întrebat, zicând: Pentru ce, dar, zic cărturarii că trebuie să vină mai întâi Ilie?</span><p>(17, 10) <span class="bibleref" data-id="ML3_18">Malachi 3:18</span> / <span class="bibleref" data-id="MT11_14">Matthew 11:14</span> / <span class="bibleref" data-id="MK9_11">Mark 9:11</span> / <span class="bibleref" data-id="JN1_21">John 1:21</span></p><p>Înşelând norodul, cărturarii spuneau că Acesta nu este Hristos, căci de-ar fi fost El [Mesia], ar fi venit Ilie mai înainte, neştiind ei că două sunt Venirile lui Hristos. Dintre acestea, Venirii celei dintâi i-a fost Înaintemergător Ioan, iar a celei de-a doua îi va fi Ilie; acest înţeles îl tâlcuieşte Hristos ucenicilor. Că auzi:</p></span>
<span class="comm-v-num">Verse 11-13</span><span class="v MT17_11-13" data-id="MT17_11-13"><span class="note-word">17, 11-13: Iar El, răspunzând, a zis: Ilie într-adevăr va veni şi va aşeza la loc toate. (12) Eu însă vă spun vouă că Ilie a şi venit, dar ei nu l-au cunoscut, ci au făcut cu el câte au voit; aşa şi Fiul Omului va pătimi de la ei. (13) Atunci au înţeles ucenicii că Iisus le-a vorbit despre Ioan Botezătorul.</span><p>(17, 11) <span class="bibleref" data-id="ML3_18">Malachi 3:18</span>/<span class="bibleref" data-id="LK1_16">Luke 1:16</span>/<span class="bibleref" data-id="AC3_21">Acts 3:21</span> (17, 12) <span class="bibleref" data-id="MT9_12">Matthew 9:12</span> (17, 13) <span class="bibleref" data-id="MT14_3">14:3</span> / <span class="bibleref" data-id="MT14_10">14:10</span></p><p>Zicând că Ilie "va veni", arată că încă n-a venit, dar va veni ca Înaintemergător al Venirii celei de a doua şi "va aşeza la loc toate", adică va întoarce la credinţa lui Hristos pe toţi iudeii care se vor afla atunci ascultători, ca şi cum aşezându-i pe ei - care erau căzuţi - întru moştenirea părintească. Iar zicând că "Ilie a şi venit", îl arată pe Înaintemergătorul Ioan. Şi zice: "au făcut cu el câte au voit", omorându-l, căci pentru că l-au lăsat ei [iudeii] pe Irod să-l omoare, deşi l-ar fi putut opri, [pentru aceea] ei l-au omorât. Deci atunci, mai străbătători [iscusiţi la minte] făcându-se ucenicii, au înţeles că pe Ioan l-a numit "Ilie", fiindcă el a fost Înaintemergător al Venirii celei dintâi, precum Ilie va fi [înaintemergător] al Venirii celei de a doua.</p></span>
<span class="comm-v-num">Verse 14-15</span><span class="v MT17_14-15" data-id="MT17_14-15"><span class="note-word">17, 14-15: Şi mergând ei spre mulţime, s-a apropiat de El un om, căzându-I în genunchi (15) şi zicând: Doamne, miluieşte pe fiul meu, că este lunatic şi pătimeşte rău, căci adesea cade în foc şi adesea în apă.</span><p>(17, 14) <span class="bibleref" data-id="MT9_14">Matthew 9:14</span> / <span class="bibleref" data-id="MT9_17">9:17</span> / <span class="bibleref" data-id="LK9_38">Luke 9:38</span> (17, 15) <span class="bibleref" data-id="MK9_18">Mark 9:18</span> / <span class="bibleref" data-id="MK9_22">9:22</span></p><p>Acest om se arată a fi foarte necredincios şi din cele zise către el de Hristos: "O, neam necredincios", dar şi pentru că-i prihăneşte [învinuieşte] pe ucenici, [după cum se vede mai departe].</p><p>Oare, luna pricinuia acestea? Nu, ci diavolul, pândind când era luna plină şi atunci năvălind asupra lui făcea să fie hulite lucrurile lui Dumnezeu, ca şi cum ar fi pricinuitoare de rău.</p><p>Iar tu, înţelege şi că "cel fără de minte [nebun] se schimbă ca luna", după cum este scris (Sirah 27, 11), adică uneori arătându-se mare întru fapta bună, iar alteori mic făcându-se şi pierind [prin fapta rea]. Deci, acesta este "lunatic" şi "cade şi în foc" - adică întru focul mâniei şi al poftei -, "şi în apă" - adică întru valurile vieţii celei cu multe griji, întru care este leviatan diavolul (<span class="bibleref" data-id="JB41_1">Job 41:1</span>), adică cel care împărăţeşte în ape. Au, doară, nu sunt valuri unele peste altele grijile bogaţilor?</p></span>
<span class="comm-v-num">Verse 16-18</span><span class="v MT17_16-18" data-id="MT17_16-18"><span class="note-word">17, 16-18: Şi l-am dus la ucenicii Tăi şi n-au putut să-l vindece. (17) Iar Iisus, răspunzând, a zis: O, neam necredincios şi îndărătnic, până când voi: fi cu voi? Până când vă voi suferi pe voi? Aduceţi-l aici la Mine. (18) Şi Iisus l-a certat şi demonul a ieşit din el şi copilul s-a vindecat din ceasul acela.</b><p>(17, 16) <span class="bibleref" data-id="LK9_40">Luke 9:40</span> (17, 17) <span class="bibleref" data-id="MK9_19">Mark 9:19</span> (17, 18) <span class="bibleref" data-id="LK9_42">Luke 9:42</span></p><p>Vezi, cum acest om aruncă asupra ucenicilor greşeala necredinţei sale, spunând că sunt neputincioşi spre vindecare? Deci, Domnul îl ruşinează pe el pentru că-i prihăneşte [învinuieşte] pe ucenici, zicând: "O, neam necredincios!" Adică "nu într-atât este greşeala neputinţei acelora, cât este a necredinţei tale, căci multă fiind [necredinţa ta], a biruit pe cea puţină putere a lor". Şi certându-l pe acela, pe toţi de obşte îi mustră, şi pe cei ce stăteau [erau] împreună [cu El] şi pe cei ce nu cred.</p><p>Iar zicând "până când voi fi cu voi?", arată că pofteşte [doreşte] Patima de pe Cruce şi despărţirea de dânşii, căci zice: "Până când voi petrece cu cei ce Mă ocărăsc şi cu cei necredincioşi?"</p><p>"Şi Iisus l-a certat". Pe cine? Pe cel ce se îndrăcea la lună plină. Din aceasta se vede că şi el, necredincios fiind, pentru necredinţa lui s-a făcut sieşi pricinuitor de drac.</p></span>
<span class="comm-v-num">Verse 19-21</span><span class="v MT17_19-21" data-id="MT17_19-21"><span class="note-word">17,19-21: Atunci, apropiindu-se ucenicii de Iisus, I-au zis de o parte: De ce noi n-am putut să-l scoatem? (20) Iar Iisus le-a răspuns: Pentru puţina voastră credinţă. Căci adevărat grăiesc vouă: Dacă veţi avea credinţă cât un grăunte de muştar, veţi zice muntelui acestuia: Mută-te de aici dincolo, şi se va muta; şi nimic nu va fi vouă cu neputinţă. (21) Dar acest neam de demoni nu iese decât numai cu rugăciune şi cu post.</span><p>(17, 19) <span class="bibleref" data-id="MK9_28">Mark 9:28</span> (17, 20) <span class="bibleref" data-id="JB9_5">Job 9:5</span> / <span class="bibleref" data-id="MT21_21">Matthew 21:21</span> / <span class="bibleref" data-id="MK9_23">Mark 9:23</span> / <span class="bibleref" data-id="MK11_23">11:23</span> / <span class="bibleref" data-id="LK17_6">Luke 17:6</span> (17, 21) Maieu 9,29</p><p>S-au temut Apostolii nu cumva să fi pierdut darul ce li s-a dat lor asupra dracilor. De aceea, temându-se, "de o parte" îl întreabă pe El. Iar Domnul, ca unora care nu erau de săvârşit [desăvârşiţi], le zice: "«Pentru necredinţa voastră», căci de-aţi fi avut fierbinte şi călduroasă credinţă, chiar mică de s-ar fi părut, aţi fi isprăvit pe cele mari".</p><p>Iar că au mutat Apostolii munţi, nicăieri nu este scris, însă este cu putinţă să fi mutat şi să nu se fi scris, că nu toate s-au scris (<span class="bibleref" data-id="JN21_25">John 21:25</span>). Şi întru alt chip [înţelege]: n-a fost nevoie, de aceea n-au mutat, dar altele mai mari au făcut. Dar, vezi şi Domnul ce zice: "Veţi zice muntelui acestuia «mută-te!» - şi atunci când veţi zice, de îndată se va muta". Dar Apostolii n-au zis, căci n-a fost nevoie şi de aceea nu s-au mutat munţii. Căci de-ar fi zis, cu adevărat s-ar fi mutat.</p><p>Iar "acest neam" - adică al dracilor - prin "rugăciune şi postire" se scoate. Că se cuvine ca şi cei care se îndrăcesc mai vârtos să postească, dar şi cei ce vor să-i tămăduiască pe ei, căci atunci rugăciunea este rugăciune când nu cu beţie, ci cu postire se face.</p><p>Şi să înţelegi şi aceasta: toată credinţa este "grăunte de muştar", mică fiind socotită pentru "nebunia propovăduirii" (<span class="bibleref" data-id="C11_21">1 Corinthians 1:21</span>), dar dobândind pământ bun, copac mare se face. Iar întru acest copac, "păsările cerului" - adică gândurile care zboară pe Sus - "se sălăşluiesc" (<span class="bibleref" data-id="MT13_32">Matthew 13:32</span>).</p><p>Deci, cel care are toată credinţa poate zice muntelui "mută-te", adică</span>
<span class="comm-v-num">Verse 22-23</span><span class="v MT17_22-23" data-id="MT17_22-23"><span class="note-word">17,22-23: Pe când străbăteau Galileea, Iisus le-a spus: Fiul Omului va să fie dat în mâinile oamenilor. (23) Şi-L vor omorî, dar a treia zi va învia. Şi ei S-au întristat foarte!</span><p>(17, 22) <span class="bibleref" data-id="MK8_31">Mark 8:31</span> / <span class="bibleref" data-id="MK9_31">9:31</span> / <span class="bibleref" data-id="MK10_33">10:33</span> / <span class="bibleref" data-id="LK9_22">Luke 9:22</span>, 44 / <span class="bibleref" data-id="LK24_7">24:7</span> (17, 23) <span class="bibleref" data-id="IS53_8">Isaiah 53:8</span> / <span class="bibleref" data-id="MT16_21">Matthew 16:21</span> / <span class="bibleref" data-id="MT20_19">20:19</span> / <span class="bibleref" data-id="LK9_22">Luke 9:22</span></p><p>Adeseori, mai înainte le spune despre Patimă, ca să nu socotească [cugete] ei că pătimeşte fără voie. Încă şi ca să-i obişnuiască pe ei [cu gândul acesta] şi să nu se turbure când se vor săvârşi Patimile pe neaşteptate. Dar cu cele de întristare împreunează pe cea de bucurie, [spunându-le] că va învia</p></span>
<span class="comm-v-num">Verse 24-25</span><span class="v MT17_24-25" data-id="MT17_24-25"><span class="note-word">17, 24-25<sup>a</sup>: Venind ei în Capemaum, s-au apropiat de Petru cei ce strâng darea [pentru Templu] şi i-au zis: Învăţătorul vostru nu plăteşte darea? (25) Ba, da! - a zis el.</span><p>(17, 24) <span class="bibleref" data-id="EX30_13">Exodus 30:13</span></p><p>Dumnezeu a voit ca în locul celor întâi-născuţi ai evreilor să se afierosească Lui seminţia lui Levi (<span class="bibleref" data-id="NU3_12">Numbers 3:12</span>) şi, numărându-se, s-a aflat seminţia lui Levi douăzeci şi două de mii (<span class="bibleref" data-id="NU3_39">3:39</span>), iar cei întâi-născuţi, douăzeci şi două de mii şi două sute şaptezeci şi trei (<span class="bibleref" data-id="NU3_43">3:43</span>). Deci, în locul acestor întâi-născuţi, care prisoseau peste numărul seminţiei lui Levi, a rânduit Dumnezeu să se dea o dare preoţilor (<span class="bibleref" data-id="NU3_46">3:46</span>-47). De atunci s-a făcut obiceiul ca îndeobşte toţi cei întâi-născuţi să dea o didrahmă. Şi fiindcă şi Domnul era "întâi-născut", dădea şi El [darea].</p><p>Şi, poate ruşinându-se ei de Hristos, din pricina săvârşirii minunilor, nu-L întreabă pe Dânsul, ci pe Petru. Sau, poate, mai vârtos [au întrebat] cu vicleşug, ca şi cum ar fi zis unele ca acestea: "Împotrivnicul Legii, Dascălul [Învăţătorul] vostru, oare primeşte a da didrahme?"</p></span>
<span class="comm-v-num">Verse 25-26</span><span class="v MT17_25-26" data-id="MT17_25-26"><span class="note-word">17, 25<sup>b</sup>-26: Dar, intrând în casă, Iisus i-a luat înainte, zicând: Ce ţi se pare, Simone? Regii pământului de la cine iau dări sau bir? De la fiii lor sau de la străini? (26) El i-a zis: De la străini. Iisus i-a zis: Aşadar, fiii sunt scutiți.</span><p>Ca un Dumnezeu, măcar că n-a auzit, ştia ce au grăit aceia către Petru. Pentru aceasta, mai înainte de [a-L întreba] Petru îi zice lui: "Dacă împăraţii pământului nu iau bir de la fiii lor, ci de la cei străini, cum, dar, Împăratul cel Ceresc de la Mine, Fiul Său va lua didrahma?" Că acest bir, precum am zis mai sus, se aducea preoţilor şi templului. "Deci dacă slobozi sunt fiii împăraţilor celor de jos - adică nimic nu dau -, cu cât mai vârtos, Eu?"</p></span>
<span class="comm-v-num">Verse 27</span><span class="v MT17_27" data-id="MT17_27"><span class="note-word">17, 27: Ci ca să nu-i smintim pe ei, mergând la mare, aruncă undiţa şi peştele care va ieşi întâi, ia-l, şi, deschizându-i gura, vei găsi un statir [un ban de argint]. Ia-l şi dă-l lor pentru Mine şi pentru tine.</span><p>"Dar tu, Petre dă dajdie, ca să nu fim socotiţi trecători cu vederea şi nebăgători în seamă ai Legii şi ca să nu-i smintim. Că nu ca un datornic dau, ci ca să îndreptez neputinţa acelora".</p><p>De aici învăţăm că nu se cuvine a sminti pe ceilalţi în lucrurile care nu vatămă mântuirea noastră. Iar unde ne vătămăm de vreun lucru, nu se cuvine să ne îngrijim că aceia fără de socoteală se smintesc.</p><p>Şi ca să arate că este Dumnezeu şi că stăpâneşte marea, îl trimite pe Petru să aducă "statirul" din peşte.</p><p>Dar şi o altă taină învăţăm aici: că "peştele" este firea noastră, afundată întru adâncul necredinţei, din care apostolescul cuvânt ne-a scos pe noi afară, aflând în gura noastră "statirul" - adică mărturisirea lui Hristos şi cuvintele Domnului. Căci cel care îl mărturiseşte pe Hristos, acela are "statirul" în gură şi statirul preţuieşte două didrahme, căci două firi are Hristos, Dumnezeu şi om fiind. Deci, acest "statir", adică Hristos, S-a dat pentru noi, pentru iudei şi pentru păgâni, pentru drepţi şi pentru păcătoşi.</p><p>Iar când vei vedea pe vreun om iubitor de argint, neavând nimic altceva în "gură" decât argint şi aur, cunoaşte că acesta este "peşte" în "marea" vieţii înotând. Iar de va afla un oarecare dascăl ca Petru, acela îl va vâna pe el, scoţând din "gura" lui aurul şi argintul.</p><p>Iar unii socotesc că "statirul" este o piatră de mult preţ, care se găseşte în Siria, iar alţii îl socotesc a fi a patra parte dintr-o monedă.</p></span>

</div>
<div class="footer"><div class="nav">
<a class="prev" href="MT16.html">&lt;</a>
<a class="home" href="index.html">=</a>
<a class="next" href="MT18.html">&gt;</a>
</div></div>
</body>
</html>