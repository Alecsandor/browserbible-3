<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 26 (Teofilact)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Tâlcuirea Sfintei Evanghelii de la Matei - Sfântul Teofilact Arhiepiscopul Bulgariei</a><a class="location" href="MT.html">Matthew 26</a><a class="prev" href="MT25.html">&lt;</a>
<a class="home" href="index.html">=</a>
<a class="next" href="MT27.html">&gt;</a>
</div></div>
<div class="section commentary MT MT26 com_sfteofmat eng " dir="ltr" lang="en" data-id="MT26" data-nextid="MT27" data-previd="MT25">
<div class="mt2">Matthew 26</div>
	Vestirea cea din urmă a Patimilor lui lisus. Ungerea din Betania. Cina cea de Taină. Suferinţele din Ghetsimani. Trădarea lui Iuda. Prinderea lui lisus. Înfăţişarea înaintea arhiereilor. Lepădarea lui Petru.
<span class="comm-v-num">Verse 1</span><span class="v MT26_1" data-id="MT26_1"><span class="note-word"></span></span>
<span class="comm-v-num">Verse 1-2</span><span class="v MT26_1-2" data-id="MT26_1-2"><span class="note-word">26, 1-2: Iar după ce a sfârşit toate aceste cuvinte, a zis lisus către ucenicii Săi: (2) Ştiţi că peste două zile va fi Paștile şi Fiul Omului va fi dat să fie răstignit.</span><p>(26, 2) <span class="bibleref" data-id="EX12_15">Exodus 12:15</span> / <span class="bibleref" data-id="MK14_1">Mark 14:1</span> / <span class="bibleref" data-id="LK22_1">Luke 22:1</span> / <span class="bibleref" data-id="JN11_57">John 11:57</span> / <span class="bibleref" data-id="JN13_1">13:1</span></p><p>Fiindcă a pomenit de Împărăţie şi răsplătire, în bună vreme [la timp potrivit] vorbeşte şi despre Patima Sa şi numai cât nu zice [numai că nu adaugă] aceasta: "Şi cei care M-au răstignit pe Mine, de foc se vor învrednici".</p></span>
<span class="comm-v-num">Verse 3-5</span><span class="v MT26_3-5" data-id="MT26_3-5"><span class="note-word">26, 3-5: Atunci, arhiereii şi bătrânii poporului s-au adunat în curtea arhiereului, care se numea Caiafa. (4) Şi împreună s-au sfătuit ca să-L prindă pe Iisus cu vicleşug şi să-L ucidă. (5) Dar ziceau: Nu în ziua praznicului, ca să nu se facă turburare în popor.</span><p>(26, 5) <span class="bibleref" data-id="PS2_1">Psalm 2:1</span>-2 / <span class="bibleref" data-id="PS82_3">82:3</span> / <span class="bibleref" data-id="MK14_1">Mark 14:1</span>-2 / <span class="bibleref" data-id="LK22_2">Luke 22:2</span> / <span class="bibleref" data-id="JN11_47">John 11:47</span>-53 / <span class="bibleref" data-id="AC4_27">Acts 4:27</span></p><p>Legea poruncea ca arhiereul să fie arhiereu pe viaţă, dar ei făceau fărădelege, schimbându-se în fiecare an. De aceea, vin ei la arhiereul anului aceluia, să se sfătuiască cum "să-L ucidă" pe Domnul. Şi în mijlocul sfatului celui fără de lege stă arhiereul, cel care se cuvenea ca mai vârtos să muncească omorâtorii. Iar "arhierei" îi numeşte pe cei care împliniseră un an în rânduiala arhierească.</p><p>Şi voind ei să facă uciderea cea fără de lege [asupra Domnului], nu de Dumnezeu se tem, ci de "norod". Căci se temeau ca nu cumva de-L vor omorî în ziua praznicului, se va scula spre răsplătire norodul; sau şi din pricina uciderii lor spurcate, se temeau că nu va aduce poporul jertfele cele legiuite şi astfel îşi vor pierde ei câştigurile cele din jertfe.</p><p>Încă poate şi pentru aceasta se temeau ei, ca nu cumva, fiind ucis Domnul în ziua praznicului, să se vestească şi mai mult să se slăvească moartea Lui - căci ei ar fi dorit să se piardă de pe pământ pomenirea Lui. Deci, aceia, întru acest chip se sfătuiesc înainte de praznic, ca, poate, după praznic să-L omoare.</p><p>Iar El [Hristos], arătând că nu când voiau ei, ci când a voit Dânsul atunci pătimeşte (<span class="bibleref" data-id="JN10_39">John 10:39</span>), a slobozit [îngăduit] lor ca în vremea Paştilor să-L prindă. Şi aceasta s-a făcut pentru ca atunci când săvârşeau ei Paştile cele închipuite, să se împlinească şi Paştile cele adevărate.</p><p>Mai putem înţelege de aici şi pornirea lor turbată spre ucidere, căci cu toate că nu voiau a-L omorî în ziua praznicului, atunci când dau de vânzător, nu mai bagă [ţin] seama nici de popor, nici de praznic, ci numai voia lor s-o facă [împlinească].</p></span>
<span class="comm-v-num">Verse 6-7</span><span class="v MT26_6-7" data-id="MT26_6-7"><span class="note-word">26, 6-7: Fiind Iisus în Betania, în casa lui Simon Leprosul, (7) s-a apropiat de El o femeie, având un alabastru cu mir de mare preţ, şi l-a turnat pe capul Lui, pe când şedea la masă.</span><p>(26, 7) <span class="bibleref" data-id="MT21_17">Matthew 21:17</span> / <span class="bibleref" data-id="MK14_3">Mark 14:3</span> / <span class="bibleref" data-id="LK7_37">Luke 7:37</span> / <span class="bibleref" data-id="JN11_2">John 11:2</span> / <span class="bibleref" data-id="JN12_3">12:3</span></p><p>Unii spun că trei sunt femeile cele care L-au uns pe Domnul, despre care şi pomenesc cei patru Evanghelişti. Alţii spun că sunt numai două, cea de la Ioan (<span class="bibleref" data-id="JN12_3">12:3</span>), care este Maria, sora lui Lazăr, şi cea pomenită acum de Matei, care este aceeaşi cu cea de la Luca şi de la Marcu (<span class="bibleref" data-id="LK7_37">Luke 7:37</span>; <span class="bibleref" data-id="MK14_3">Mark 14:3</span>).</p><p>Iar acest Simon Leprosul, zic unii că ar fi fost tatăl lui Lazăr, pe care de lepră curăţindu-l [Domnul], acum îl ospăta pe Dânsul. Încă se spune că Domnul, zicând ucenicilor să meargă la un om care le "va arăta un foişor aşternut" (<span class="bibleref" data-id="LK22_10">Luke 22:10-12</span>), la acesta i-a trimis şi de aceea de dânsul a fost primit şi la el a săvârşit Domnul Paştile.</p><p>Deci, văzând femeia că "leprosul" s-a curăţit, a nădăjduit că va primi şi ea iertarea păcatelor şi se va curăţi de "lepra" cea sufletească. Şi a arătat credinţă multă, vărsând mir atât de scump şi necruţându-l pe acesta. Şi îl varsă "pe capul Lui", dând cinste părţii celei mai alese [a trupului].</p><p>Deci, şi tu, de ai "lepră" sufletească şi fariseică - adică trufie şi despărţire de Dumnezeu -, primeşte-L pe Iisus "în casa" ta şi unge-L cu "mirul" faptelor bune; căci, după ce te va curăţi pe tine Iisus de lepră, poţi să-I găteşti "mir" şi "pe capul Lui" să-l torni.</p><p>Dar, care este "capul" lui Hristos? Arătat [vădit] este că Dumnezeirea Lui, către care se aduce [îndreaptă] buna mireasmă a faptelor bune. Căci zice psalmistul: "Să se îndrepteze rugăciunea mea ca tămâia înaintea Ta" (<span class="bibleref" data-id="PS140_2">Psalm 140:2</span>). Deci, adu Dumnezeirii lui Hristos buna mireasmă a "mirului" duhovnicesc, care este alcătuit din multe fapte bune. Aşadar, şi atunci ungi cu miresme "capul Lui" - adică Dumnezeirea Sa, bogoslovind [teologhisind] pentru dânsa -, când îl vei dogmatisi [mărturisi] pe Hristos nu numai [ca] om, ci şi [ca] Dumnezeu [adevărat].</p></span>
<span class="comm-v-num">Verse 8-11</span><span class="v MT26_8-11" data-id="MT26_8-11"><span class="note-word">26, 8-11: Şi văzând ucenicii, s-au mâniat şi au zis: De ce, risipa aceasta? (9) Căci mirul acesta se putea vinde scump, iar banii să se dea săracilor. (10) Dar Iisus, cunoscând gândul lor, le-a zis: Pentru ce faceţi supărare femeii? Căci lucru bun a făcut ea faţă de Mine. (11) Căci pe săraci totdeauna îi aveţi cu voi, dar pe Mine nu Mă aveţi totdeauna.</span><p>(26, 10) <span class="bibleref" data-id="MT21_17">Matthew 21:17</span> / <span class="bibleref" data-id="MK14_4">Mark 14:4</span>-6 / <span class="bibleref" data-id="LK7_37">Luke 7:37</span> / <span class="bibleref" data-id="LK12_4">12:4</span>-7 (26, 11) <span class="bibleref" data-id="DT15_11">Deuteronomy 15:11</span> / <span class="bibleref" data-id="MK14_12">Mark 14:12</span> / <span class="bibleref" data-id="JN12_8">John 12:8</span> / <span class="bibleref" data-id="JN13_33">13:33</span> / <span class="bibleref" data-id="JN14_19">14:19</span></p><p>Ucenicii, auzind multe despre milostenie şi purtând multă grijă pentru aceasta, au prihănit [învinuit] pe femeie, ca şi cum Dumnezeu mai mult ar fi căutat mila decât cinstea Sa.</p><p>Iar El îi dojeneşte pe ucenici, fiindcă fără de vreme au prihănit-o [învinuit-o] pe femeie. Că nu se cuvine a cere pe cele înalte de la cei care de curând au venit [la credinţă] - şi mai cu seamă de la o femeie neputincioasă -, ci a primi şi pe cea puţină credinţă a lor. Căci atunci când cineva aduce lui Dumnezeu dar, nu-l întoarce pe el, nici nu-i sfărâmă osârdia, trimiţându-l să dea săracilor, ci-l lasă să împlinească aducerea.</p><p>Iar dacă sfătuindu-se cineva, te unelteşte pe tine sfetnic, care din două se cuvine - lui Dumnezeu sau săracilor să dea sfătuieşte-l să dea săracilor. Iar dacă acesta a miluit cu prisosinţă pe săraci, atunci se cuvine a-l îndrepta pe el şi către Dumnezeu. Şi în scurt [a zice], se cuvine mai înainte de toate să alegem cinstirea lui Dumnezeu, mai mult decât însăşi milostenia.</p><p>Dar nici să nu socoteşti că - de vreme ce pentru iubirea de oameni Hristos primeşte asupra Sa milostenia făcută săracilor (<span class="bibleref" data-id="MT25_35">Matthew 25:35</span>-36) - se cuvine să trecem cu vederea pe Dumnezeu şi numai pentru milostenie să ne nevoim; de vreme ce dacă ar fi aşa, de aici am putea socoti că se cuvine a fura cele sfinte şi dintru cele furate a face milostenie - însă nu este aceasta.</p><p>Şi ca să pricepi că nu este acelaşi lucru a-i milui pe săraci şi a-L cinsti pe Hristos şi a-I sluji Lui, ascultă ce zice Domnul: "Pe săraci pururea [totdeauna] îi aveţi cu voi, iar pe Mine nu Mă aveţi pururea [totdeauna]". Deci, vezi că una este a cinsti pe Hristos şi alta este a-i milui pe săraci, deşi, din marea Lui iubire de oameni, Hristos la Sine [le] primeşte pe cele ce se fac către săraci.</p></span>
<span class="comm-v-num">Verse 12-13</span><span class="v MT26_12-13" data-id="MT26_12-13"><span class="note-word">26, 12-13: Că ea, turnând mirul acesta pe trupul Meu, a făcut-o spre îngroparea Mea. (13) Adevărat zic vouă: Oriunde se va propovădui Evanghelia aceasta, în toată lumea, se va spune şi ce a făcut ea, spre pomenirea ei.</span><p>(26, 12) <span class="bibleref" data-id="MK14_8">Mark 14:8</span> / <span class="bibleref" data-id="JN12_7">John 12:7</span> (26, 13) <span class="bibleref" data-id="PR10_7">Proverbs 10:7</span></p><p>Ne învaţă că femeia după oarecare dumnezeiască iconomie a făcut aceasta, închipuind mai înainte moartea Lui şi îngroparea trupului, căci nu ar fi suferit [îngăduit] Domnul să fie uns cu mir, de nu taină oarecare ar fi însemnat [aceasta].</p><p>Şi, ca un Dumnezeu, spune mai dinainte ce va să fie [- adică propovăduirea Evangheliei -], că spre lauda ei se va spune pretutindeni lucrul pe care l-a făcut această femeie. Însă vezi şi iubirea de oameni a lui Dumnezeu, Care răsplăteşte cu mare dar femeii! Că face ca pomenirea ei să se răspândească atât cât se va [propovădui şi] păzi Evanghelia Lui.</p><p>Dar, de ce era nevoie de mir "spre îngroparea" Lui? Acesta era obiceiul la iudei, ca să ungă cu mir trupurile, cum făceau şi egiptenii, pentru ca să se păzească [trupurile] neputrede şi fără de împuţiciune.</p><p>Şi zice Domnul: "Vărsând mirul, femeia arată că trupul Meu se va îngropa". Şi acestea toate le spune, înfruntându-l şi ruşinându-l pe Iuda, prin care avea să fie dat îngropării.</p><p>Însă, înţelege [cunoaşte] şi după înalta înţelegere că "lepros" era poporul cel dintre păgâni, iar "femeie păcătoasă", adunarea şi biserica cea dintre neamuri, care "a turnat mirul" - adică credinţa - peste "capul" lui Hristos - adică peste Dumnezeirea Lui. Căci tot cel ce crede că Hristos este Dumnezeu, "mir toarnă" peste "capul" Lui. Iar "Iuda", certând-o pe femeie, după cum zice Ioan ( <span class="bibleref" data-id="JN12_4">John 12:4</span>-5), este chip al iudeilor, al celor care încă şi acum cârtesc şi se turbează asupra Bisericii.</p></span>
<span class="comm-v-num">Verse 14-16</span><span class="v MT26_14-16" data-id="MT26_14-16"><span class="note-word">26,14-16: Atunci, unul din cei doisprezece, numit Iuda Iscarioteanul, ducându-se la arhierei, (15) a zis: Ce voiţi să-mi daţi şi eu îl voi da în mâinile voastre? Iar ei i-au dat treizeci de arginţi. (16) Şi de atunci căuta un prilej potrivit ca să-L dea în mâinile lor.</span><p>(26, 14) <span class="bibleref" data-id="MT10_4">Matthew 10:4</span> / <span class="bibleref" data-id="MK14_10">Mark 14:10</span> / <span class="bibleref" data-id="LK22_3">Luke 22:3</span>-4 / <span class="bibleref" data-id="JN12_4">John 12:4</span> / <span class="bibleref" data-id="JN13_2">13:2</span> / <span class="bibleref" data-id="JN13_27">13:27</span> (26, 15) <span class="bibleref" data-id="ZC11_12">Zechariah 11:12</span> / <span class="bibleref" data-id="MT27_3">Matthew 27:3</span> / <span class="bibleref" data-id="LK22_5">Luke 22:5</span> (26, 16) <span class="bibleref" data-id="PS40_9">Psalm 40:9</span>-10 / <span class="bibleref" data-id="PR1_18">Proverbs 1:18</span> / <span class="bibleref" data-id="MK14_11">Mark 14:11</span> / <span class="bibleref" data-id="LK22_6">Luke 22:6</span></p><p>Când acea femeie străină, curva, atâta cinste a arătat [Domnului], atunci ucenicul se duce să-L vândă. Căci nu în zadar se spune aceasta: "atunci, ducându-se", ci ca să arate neruşinarea lui Iuda. Şi adaugă "Iscarioteanul", ca mai cunoscut să-l facă pe el, căci mai era şi un alt Iuda, care se numea şi Levi (<span class="bibleref" data-id="MT10_3">Matthew 10:3</span>; <span class="bibleref" data-id="LK6_16">Luke 6:16</span>), iar vânzătorul era dintr-un sat ce se numea Iscara.</p><p>Iar ei "i-au pus treizeci de arginţi", adică s-au tocmit, au rânduit să-i dea, [şi] nu precum mulţi înţeleg că au drămuit. Deci "căutau vreme cu prilej", şi pentru ca singur pe El "să-L dea [în mâinile lor]"; căci ei se temeau de norod şi pentru aceasta l-au tocmit pe Iuda, pentru ca să le vestească lor când va fi [Domnul] singur.</p></span>
<span class="comm-v-num">Verse 17-19</span><span class="v MT26_17-19" data-id="MT26_17-19"><span class="note-word">26, 17-19: în cea dintâi zi a Azimelor, au venit ucenicii la Iisus şi L-au întrebat: Unde voieşti să-Ţi pregătim să mănânci Paştile? (18) Iar El a zis: Mergeţi în cetate la cutare şi spuneţi-i: Învăţătorul zice: Timpul Meu este aproape; la tine vreau să fac Pastile cu ucenicii Mei. (19) Şi ucenicii au făcut precum le-a poruncit Iisus şi au pregătit Pastile.</span><p>(26, 19) <span class="bibleref" data-id="EX12_6">Exodus 12:6</span>,15 / <span class="bibleref" data-id="MK14_12">Mark 14:12</span>-16 / <span class="bibleref" data-id="LK22_7">Luke 22:7</span>-13</p><p>"Cea dintâi zi a Azimelor" era ziua cea mai înainte de Azime - căci vineri seara avea să mănânce Paştile - şi această vineri se numea "a Azimelor". Deci, Domnul îi trimite pe ucenici joi, zi pe care Evanghelistul o numeşte "cea dintâi zi a Azimelor", căci era înainte de vineri, întru care vineri seara se mâncau azimele.</p><p>Deci vin ucenicii şi întreabă unde voieşte să I se gătească Paştile, căci nu aveau nici ei şi nici El o osebită casă a lor. Şi i-a trimis pe dânşii către un om pe care nu-l cunoşteau, nici el nu-i cunoştea pe ei - cum a făcut şi când i-a trimis să-I aducă o asină. Iar prin aceasta arată Domnul că şi numai din graiurile [cuvintele] Sale poate pleca şi pe cei care nicidecum nu-L cunosc, ca să-L primească pe El. Şi voia să săvârşească Paştile ca să nu pară că este împotrivitor [potrivnic] Legii. Iar "vremea Mea" numeşte junghierea [răstignirea Lui], ca să înţelegem că nu fără să ştie şi fără de voie Se junghie [Hristos, Mielul lui Dumnezeu]. Şi mai adaugă: "La tine vreau să fac Paştile", adică "în casa ta, şi acesta împreună cu ucenicii Mei". Acestea le-a spus, pentru ca să se facă gătire [pregătire] îndeajuns, fiindcă mulţi aveau să mănânce.</p></span>
<span class="comm-v-num">Verse 20-22</span><span class="v MT26_20-22" data-id="MT26_20-22"><span class="note-word">26, 20-22: Iar când s-a făcut seară, a şezut la masă cu cei doisprezece ucenici. (21) Şi pe când mâncau, Iisus a zis: Adevărat grăiesc vouă, că unul dintre voi Mă va vinde. (22) Şi ei, întristându-se foarte, au început să-I zică fiecare: Nu cumva eu sunt, Doamne?</span><p>(26, 20) <span class="bibleref" data-id="MK14_17">Mark 14:17</span> / <span class="bibleref" data-id="LK22_14">Luke 22:14</span> (26, 21) <span class="bibleref" data-id="PS40_9">Psalm 40:9</span> / <span class="bibleref" data-id="MK14_18">Mark 14:18</span> / <span class="bibleref" data-id="JN13_2">John 13:2</span> / <span class="bibleref" data-id="JN13_21">13:21</span> (26, 22) <span class="bibleref" data-id="MK14_19">Mark 14:19</span> / <span class="bibleref" data-id="JN13_22">John 13:22</span></p><p>Dintru aceasta [de aici] unii socotesc că în anul acela Domnul n-a mâncat Paştile. Căci ei zic că mielul se mânca stând în picioare, iar Hristos "a şezut", aşadar n-a mâncat Paştile. Deci, răspundem acestora că Domnul a mâncat întâi Paştile stând în picioare, apoi aşezându-Se, a dat Taina Sa, căci după ce a săvârşit [a plinit] pe cele care erau închipuitoare, apoi le-a săvârşit pe urmă şi pe cele adevărate.</p><p>Şi mai înainte vesteşte cele pentru Iuda, ca să-l îndrepteze pe dânsul, ruşinându-se acesta dacă nu de altceva, măcar de masa cea de obşte şi cunoscând că pe Dumnezeu - Care cunoaşte inimile - "va să vânze" [are să-L vândă]. Iar ucenicii se înfricoşează căci deşi aveau conştiinţa curată, mai curând îl cred pe Hristos - Cel Care bine ştie [cu adevărat cunoştea] inimile lor decât [se încred în cugetele] lor.</p></span>
<span class="comm-v-num">Verse 23-25</span><span class="v MT26_23-25" data-id="MT26_23-25"><span class="note-word">26, 23-25: Iar El, răspunzând, a zis: Cel ce a întins cu Mine mâna în blid, acela Mă va vinde. (24) Fiul Omului merge precum este scris despre El. Vai, însă acelui om prin care Fiul Omului se va vinde! Bine era de omul acela dacă nu se năştea. (25) Şi Iuda, cel ce L-a vândut, răspunzând, a zis: Nu cumva sunt eu, învăţătorule? Răspuns-a lui: Tu ai zis.</span><p>(26, 23) <span class="bibleref" data-id="PS40_9">Psalm 40:9</span> / <span class="bibleref" data-id="PS54_7">54:7</span>-15 / <span class="bibleref" data-id="MK14_20">Mark 14:20</span> / <span class="bibleref" data-id="LK22_21">Luke 22:21</span> / <span class="bibleref" data-id="JN13_18">John 13:18</span> / <span class="bibleref" data-id="JN13_26">13:26</span> (26, 24) <span class="bibleref" data-id="PS21_1">Psalm 21:1-36</span> / <span class="bibleref" data-id="IS53_1">Isaiah 53:1</span>-12 / <span class="bibleref" data-id="DN9_26">Daniel 9:26</span> / <span class="bibleref" data-id="MK9_12">Mark 9:12</span> / <span class="bibleref" data-id="MK9_14">9:14</span> / <span class="bibleref" data-id="MK9_21">9:21</span>-22 / <span class="bibleref" data-id="LK22_22">Luke 22:22</span> / <span class="bibleref" data-id="LK22_24">22:24</span> / <span class="bibleref" data-id="LK22_25">22:25</span>-27 / <span class="bibleref" data-id="JN17_12">John 17:12</span> / <span class="bibleref" data-id="AC17_2">Acts 17:2</span> / <span class="bibleref" data-id="AC17_26">17:26</span> / <span class="bibleref" data-id="AC17_22">17:22</span> /<span class="bibleref" data-id="C115_3">1 Corinthians 15:3</span> (26, 25) <span class="bibleref" data-id="C111_23">11:23</span></p><p>[În chip] descoperit îl arată pe vânzătorul, de vreme ce, tăinuit descoperindu-l [arătându-l, vădindu-l], nu s-a îndreptat; deci, pentru aceasta îl şi arată [vădeşte] pe el, zicând "cel ce a întins cu Mine [mâna în blid]", ca măcar aşa să se îndrepteze. Dar Iuda, neruşinat fiind, întingea întru acelaşi blid [cu El].</p><p>După aceea zice: "Fiul Omului merge precum este scris pentru El". Acestea arată că deşi mai înainte [de veci] s-a hotărât să pătimească Hristos pentru mântuirea lumii, Iuda [- cel prin care se mijloceşte împlinirea sfatului Preasfintei Treimi -] cu adevărat nu este vrednic de cinste pentru aceasta, ci "vai" lui! Căci nu slujind voii lui Dumnezeu a făcut aceasta, ci a sa răutate împlinind.</p><p>Pentru că, de vei socoti bine, Hristos dintru început nici nu voia [- ca om -] să Se răstignească, ceea ce se vede din rugăciunea prin care cerea să treacă de la El "paharul" acela (<span class="bibleref" data-id="MT26_42">Matthew 26:42</span>; <span class="bibleref" data-id="MK14_39">Mark 14:39</span>). Dar, de vreme ce ştia mai dinainte de toţi vecii că nu este cu putinţă a-i mântui pe oameni întru alt chip (din pricina răutăţii vrăjmaşului), voită se face Lui ceea ce dintru început nu era voită.</p><p>Iar zicând că "bine era de omul acela dacă nu se năştea", arată că mai bine este a nu fi [defel], decât a fi întru păcate [şi răutate].</p><p>Vezi încă şi cuvântul acesta, "merge", care arată că mai vârtos ducere [trecere], iar nu moarte va fi murirea Lui.</p></span>
<span class="comm-v-num">Verse 26</span><span class="v MT26_26" data-id="MT26_26"><span class="note-word">(26, 26) <span class="bibleref" data-id="MK6_41">Mark 6:41</span> / <span class="bibleref" data-id="MK14_22">14:22</span>-23 / <span class="bibleref" data-id="LK22_19">Luke 22:19</span>-23 / <span class="bibleref" data-id="JN6_53">John 6:53</span> /<span class="bibleref" data-id="C110_16">1 Corinthians 10:16</span> / <span class="bibleref" data-id="C111_23">11:23</span>-25 / <span class="bibleref" data-id="C115_3">15:3</span></span><p>Pentru aceasta adaugă "pe când mâncau ei", ca să arate neomenia lui Iuda, căci la masă şi la împărtăşirea dintru aceleaşi bucate, chiar şi fiară de ar fi fost, mai blând s-ar fi făcut. Atunci [cu adevărat], chiar şi vădit fiind, n-a înţeles şi chiar din Trupul Lui gustând, nu se pocăieşte.</p><p>Iar unii spun că după ce a ieşit Iuda afară, atunci a dat Domnul Tainele celorlalţi ucenici. Deci şi noi aşa suntem datori a face, şi pe cei răi a-i opri de la Taine.</p><p>Şi cu "mulţămire a frânt pâinea", mai întâi ca să ne înveţe şi pe noi cu mulţămită să mâncăm; încă şi să ne arate că primeşte cu mulţămită "frângerea" Trupului Său, adică murirea [moartea], şi nu Se necăjeşte [mâhneşte] ca pentru oarecare lucru fără de voie. [încă a făcut aceasta] ca şi noi [să ne învăţăm] să primim cu mulţămită mucenicia.</p><p>Iar zicând: "Acesta este Trupul Meu", arată că Însuşi Trupul Domnului este pâinea care se sfinţeşte în Altar, iar nu închipuire. Că nu a zis: "aceasta închipuie Trupul Meu", ci "acesta este Trupul Meu". Iar Trupul Domnului cu negrăită lucrare se preface, deşi nouă ni se arată a fi "pâine". Că de vreme ce suntem neputincioşi, şi nu am fi primit să mâncăm carne crudă şi trup de om, de aceea "pâine" ni se arată, dar trup cu adevărat este.</p></span>
<span class="comm-v-num">Verse 27-28</span><span class="v MT26_27-28" data-id="MT26_27-28"><span class="note-word">26, 27-28: Şi luând paharul şi mulţămind, le-a dat, zicând: Beţi dintru acesta toţi, (28) că acesta este Sângele Meu, al Legii celei noi, care pentru mulţi se varsă, spre iertarea păcatelor.</span><p>(26, 27) <span class="bibleref" data-id="MK6_41">Mark 6:41</span> / <span class="bibleref" data-id="MK14_22">14:22-23</span> / <span class="bibleref" data-id="LK22_19">Luke 22:19</span>-23 / <span class="bibleref" data-id="JN6_53">John 6:53</span> /<span class="bibleref" data-id="C110_16">1 Corinthians 10:16</span> / <span class="bibleref" data-id="C111_23">11:23</span>-25 / <span class="bibleref" data-id="C115_3">15:3</span> (26, 28) <span class="bibleref" data-id="EX24_8">Exodus 24:8</span> / <span class="bibleref" data-id="LV14_25">Leviticus 14:25</span> / <span class="bibleref" data-id="ZC9_11">Zechariah 9:11</span> / <span class="bibleref" data-id="MT20_28">Matthew 20:28</span> / <span class="bibleref" data-id="MK14_24">Mark 14:24</span> / <span class="bibleref">Evr_9:22</span> </p>Precum Legea cea Veche avea junghiere şi sânge, aşa şi cea Nouă are sânge şi junghiere. Şi zice că "pentru mulţi se varsă" în loc de a zice "pentru toţi", căci când zice "mulţi" se înţelege "toţi". Dar pentru care pricină mai sus nu a zis: "Luaţi, mâncaţi toţi", iar aici zice: "Beţi dintru acesta toţi"? Unii spun că pentru Iuda a spus aşa, căci Iuda pâinea a luat dar n-a mâncat-o, ci a ascuns-o, ca să arate iudeilor că Iisus numeşte pâinea Trupul Său. Iar băutura, chiar fără voie a băut-o, cu adevărat neputând să o ascundă pe ea. Aşadar pentru acesta a zis: "Beţi toţi". <p>Iar alţii, după mai înaltă înţelegere, spun că aceea - adică a primi hrana cea tare - nu este a tuturor, ci a celor mai de săvârşit [desăvârşiţi], iar a se adăpa [a bea] este al tuturor. Deci pentru aceasta aici a zis: "Beţi toţi", căci a primi pe cele mai de jos [cele mai mici, mai lesne de înţeles] dogme este al tuturor.</p></span>
<span class="comm-v-num">Verse 29</span><span class="v MT26_29" data-id="MT26_29"><span class="note-word">26, 29: Şi vă spun vouă că nu voi mai bea de acum din acest rod al viţei, până în ziua aceea, când îl voi bea cu voi, nou, în Împărăţia Tatălui Meu.</span><p>(26, 29) <span class="bibleref" data-id="MK14_25">Mark 14:25</span> / <span class="bibleref" data-id="LK22_18">Luke 22:18</span></p><p>După ce a gustat din pahar se leapădă de acum de băutura trupească şi făgăduieşte un oarecare chip nou de băutură "întru Împărăţie", adică întru Înviere. Căci după ce a Înviat [Domnul], a mâncat şi a băut într-un oarecare chip [fel] nou. [Iar Domnul] nu a gustat [după Înviere] pentru că avea nevoie de hrană trupească după legea firii, ci pentru ca să-i încredinţeze pe ucenici de firea cea adevărată a trupului [Său Înviat].</p><p>Şi cu cuviinţă numeşte "Împărăţie" Învierea Sa, că atunci a stricat moartea, arătându-Se cu adevărat Împărat.</p><p>Sau şi aşa ai putea înţelege: "băutură nouă" este descoperirea tainelor lui Dumnezeu, căci la a doua Venire se vor descoperi cu totul noi, fiind toate într-un fel în care n-am mai auzit altădată. Iarăşi se spune că le "bea" pe acelea Hristos împreună "cu noi", fiindcă folosul nostru [mântuirea noastră] îl socoteşte că este hrană şi băutură a Sa.</p></span>
<span class="comm-v-num">Verse 30</span><span class="v MT26_30" data-id="MT26_30"><span class="note-word">26, 30: Şi după ce au cântat laude, au ieşit la Muntele Măslinilor.</span><p>(26, 30) <span class="bibleref" data-id="S215_30">2 Samuel 15:30</span> / <span class="bibleref" data-id="MK14_26">Mark 14:26</span> / <span class="bibleref" data-id="LK22_39">Luke 22:39</span></p><p>După ce au cinat, "au dat laudă", ca să învăţăm că aşa se cuvine să facem şi noi.</p><p>Şi merge "în Muntele Măslinilor" şi nu întru alt loc, ca să nu pară că fuge, ducându-se în loc neştiut, ci se duce într-un loc cunoscut de iudei, încă se duce din cetatea cea vărsătoare de sânge, părăsind-o, ca să fie gonit dinapoi [să-I vină degrab din urmă], şi să-i mustre pe dânşii mai pe urmă [mai apoi] că şi ducându-se El de acolo, ei îl goneau pe El.</p></span>
<span class="comm-v-num">Verse 31-32</span><span class="v MT26_31-32" data-id="MT26_31-32"><span class="note-word">26, 31-32: Atunci, Iisus le-a zis: Voi, toţi vă veţi sminti întru Mine în noaptea aceasta, căci scris este: Bate-voi păstorul şi se vor risipi oile turmei. (32) Dar după Învierea Mea, voi merge mai înainte de voi în Galileea.</span><p>(26, 31) <span class="bibleref" data-id="ZC13_7">Zechariah 13:7</span> / <span class="bibleref" data-id="MT11_16">Matthew 11:16</span> / <span class="bibleref" data-id="MK14_27">Mark 14:27</span> / <span class="bibleref" data-id="JN16_32">John 16:32</span> (26, 32) <span class="bibleref" data-id="MT28_7">Matthew 28:7</span> / <span class="bibleref" data-id="MT28_16">28:16</span> / <span class="bibleref" data-id="MK14_28">Mark 14:28</span> / <span class="bibleref" data-id="MK16_7">16:7</span> / <span class="bibleref" data-id="JN21_1">John 21:1</span></p><p>Ca un Dumnezeu le spune mai dinainte cele ce vor să fie. Şi ca să nu se smintească - ca şi cum ar fi clevetiţi de Dânsul -, adaugă că este scris: "Bate-voi păstorul şi se vor risipi oile turmei" (<span class="bibleref" data-id="ZC13_7">Zechariah 13:7</span>), arătând aceasta: "Eu vă ţineam pe voi, iar ducerea [plecarea] Mea vă va risipi pe voi". Şi zice că Tatăl "bate" pe Fiul, fiindcă din voia Lui, adică cu slobozirea [îngăduinţa] Lui L-au răstignit iudeii pe Domnul. Căci [Dumnezeu] putând a opri [a împiedica pe iudei], însă neoprind, pentru această pricină se zice că a slobozit [îngăduit] Tatăl să fie "bătut" Fiul.</p><p>Apoi, risipindu-le întristarea, Hristos le binevesteşte că "Voi învia şi voi merge mai înainte de voi în Galileea", arătând de aici că va părăsi Ierusalimul şi la păgâni va merge, căci în Galileea locuiau păgânii.</p></span>
<span class="comm-v-num">Verse 33-34</span><span class="v MT26_33-34" data-id="MT26_33-34"><span class="note-word">26, 33-34: Iar Petru, răspunzând, I-a zis: Dacă toţi se vor sminti întru Tine, eu niciodată nu mă voi sminti. (34) Zis-a Iisus lui: Adevărat zic ţie, că în noaptea aceasta, mai înainte de a cânta cocoşul, de trei ori te vei lepăda de Mine.</span><p>(26, 33) <span class="bibleref" data-id="MK14_29">Mark 14:29</span> (26, 34) <span class="bibleref" data-id="MK14_30">14:30</span> / <span class="bibleref" data-id="LK22_34">Luke 22:34</span> / <span class="bibleref" data-id="JN13_38">John 13:38</span></p><p>Din multă îndrăzneală, numai Petru singur făgăduieşte că nu se va sminti. De aceea l-a lăsat pe el Hristos să cadă, ca să-l înveţe a nu-şi pune nădejdea întru sine însuşi, ci întru Dumnezeu şi să socotească mai credincioase cuvintele lui Hristos, decât pe a sa cunoştinţă. Şi spunând aceste cuvinte "dacă toţi se vor sminti întru Tine, eu niciodată nu mă voi sminti", [Petru] se arată pe sine cum că este trufaş şi cum că nu cunoaşte pe a sa neputinţă. Iar Domnul îi spune mai dinainte şi ceasul, zicând "în noaptea aceasta, mai înainte de a cânta cocoşul", dar şi numărul lepădărilor [i-l arată, zicând] "de trei ori te vei lepăda de Mine".</p></span>
<span class="comm-v-num">Verse 35-36</span><span class="v MT26_35-36" data-id="MT26_35-36"><span class="note-word">26, 35-36: Petru i-a zis: Şi de ar fi să mor împreună cu Tine, nu mă voi lepăda de Tine. Şi toţi ucenicii au zis la fel. (36) Atunci, Iisus a mers împreună cu ei la un loc ce se cheamă Ghetsimani şi a zis ucenicilor: Şedeţi aici, până ce Mă voi duce acolo şi Mă voi ruga.</span><p>(26, 35) <span class="bibleref" data-id="MK14_31">Mark 14:31</span> / <span class="bibleref" data-id="LK22_33">Luke 22:33</span> (26, 36) <span class="bibleref" data-id="GN22_5">Genesis 22:5</span> / <span class="bibleref" data-id="MK14_32">Mark 14:32</span> / <span class="bibleref" data-id="LK22_39">Luke 22:39</span> / <span class="bibleref" data-id="JN18_1">John 18:1</span></p><p>Petru, voind să arate că adevărată dragoste are [pentru El], împotrivă grăieşte Mântuitorului. Căci după ce a scăpat de frica vinderii Lui, din dragoste, dar şi din iubire de slavă, a început a se scula împotriva celorlalţi şi [chiar] lui Iisus îi stă împotrivă. Şi, la fel şi ceilalţi ucenici, dintru necunoştinţă se făgăduiesc înainte de cercarea [încercarea] ispitelor lucruri pe care nu puteau să le împlinească.</p><p>Şi Se duce [Domnul] în loc osebit să Se roage, [ca să ne înveţe] că rugăciunea are trebuinţă de îndeletnicire şi de osebire [de lucrare şi de netulburarea cea din afară].</p><p>26,37-39: Şi luând cu Sine pe Petru şi pe cei doi fii ai lui Zevedeu, a început a Se întrista şi a Se mâhni. (38) Atunci le-a zis: întristat este sufletul Meu până la moarte. Rămâneţi aici şi privegheaţi împreună cu Mine. (39) Şi mergând puţin mai înainte, a căzut cu faţa la pământ, rugându-Se şi zicând: Părintele Meu, de este cu putinţă, treacă de la Mine paharul acesta! Însă nu precum voiesc Eu, ci precum Tu voieşti.</p><p>(26, 37) <span class="bibleref" data-id="S215_30">2 Samuel 15:30</span> / <span class="bibleref" data-id="PS114_3">Psalm 114:3</span> / <span class="bibleref" data-id="MT4_21">Matthew 4:21</span> / <span class="bibleref" data-id="MK14_33">Mark 14:33</span> / <span class="bibleref" data-id="JN12_27">John 12:27</span> (26, 38) <span class="bibleref" data-id="PS41_6">Psalm 41:6</span> / <span class="bibleref" data-id="PS41_12">41:12</span> / <span class="bibleref" data-id="MK14_34">Mark 14:34</span> / <span class="bibleref" data-id="LK22_40">Luke 22:40</span> (26, 39) <span class="bibleref" data-id="MT20_22">Matthew 20:22</span> / <span class="bibleref" data-id="MK14_35">Mark 14:35</span>-36 / <span class="bibleref" data-id="LK22_41">Luke 22:41</span>-42 / <span class="bibleref" data-id="JN5_30">John 5:30</span> / <span class="bibleref" data-id="JN6_38">6:38</span> / <span class="bibleref" data-id="PP2_8">Philippians 2:8</span> / <span class="bibleref" data-id="HK3_1">Habakkuk 3:1</span>-8</p><p>Nu-i ia pe toţi ucenicii, ci pe cei trei, cărora le arătase slava Sa în Tabor (<span class="bibleref" data-id="MT17_1">Matthew 17:1</span>-8), ca să nu se smintească văzându-L că Se roagă şi "Se întristează". Dar şi pe aceştia îi lasă deoparte şi mergând "mai înainte", Se roagă.</p><p>Şi cu iconomie "Se întristează şi Se mâhneşte", ca să fie adeverit tuturor că om era cu adevărat, căci este lucrare a firii omeneşti a se înfricoşa de moarte, pentru că şi în afara firii [în chip nefiresc] a intrat moartea şi de aceea firea fuge de ea.</p><p>Încă a făcut aceasta şi pentru ca să nu-L cunoască diavolul şi [din această pricină] să sară asupra Lui - ca asupra unui simplu om - să-L omoare pe El, şi astfel să se zdrobească diavolul [de către Dânsul].</p><p>Dar şi întru alt chip: dacă ar fi sărit [s-ar fi repezit] Domnul la moarte, ar fi dat iudeilor pricină de răspundere, că nu au greşit omorând pe Cel Ce singur a sărit [s-a repezit] la Patimă. Dintru aceasta ne învăţăm şi noi să nu ne aruncăm singuri în ispite, ci să ne rugăm să ne izbăvească [Dumnezeu] dintru acestea. De aceea, nici nu se duce prea departe ["mergând puţin mai înainte"], ci rămâne aproape de cei trei ucenici, ca auzindu-L pe Dânsul, să-I urmeze şi ei [Lui] când vor cădea în ispite şi asemenea să se roage.</p><p>Iar "pahar" numeşte Patima Sa, sau pentru somnul cel [ce vine] dintru acesta, sau pentru că s-a făcut nouă pricinuitoare de veselie şi de mântuire. Şi voieşte "să treacă" de la El "paharul", fie ca să ne arate că după legile fireşti, ca un om se fereşte de moarte - cum s-a spus mai înainte -, sau pentru că nu voia ca iudeii să păcătuiască una ca aceasta păcătuire, încât dintru aceasta să se facă stricarea templului şi pierzare norodului. Insă voia cea Părintească [a Tatălui] voieşte să se facă, ca şi noi să ne învăţăm că, deşi firea noastră împotrivă ne trage pe noi, se cuvine a ne supune lui Dumnezeu şi mai vârtos voia Lui să o împlinim.</p></span>
<span class="comm-v-num">Verse 40-41</span><span class="v MT26_40-41" data-id="MT26_40-41"><span class="note-word">26, 40-41: Şi a venit la ucenici şi i-a găsit dormind şi i-a zis lui Petru: Aşa, n-aţi putut un ceas să privegheaţi cu Mine! (41) Privegheaţi şi vă rugaţi, ca să nu intraţi în ispită. Căci duhul este osârduitor, dar trupul neputincios.</span><p>(26, 40) <span class="bibleref" data-id="JR12_5">Jeremiah 12:5</span> / <span class="bibleref" data-id="MK14_37">Mark 14:37</span> / <span class="bibleref" data-id="LK22_45">Luke 22:45</span> (26, 41) <span class="bibleref" data-id="MK13_33">Mark 13:33</span> / <span class="bibleref" data-id="MK14_38">14:38</span> / <span class="bibleref" data-id="LK22_40">Luke 22:40</span> / <span class="bibleref" data-id="LK22_46">22:46</span> / <span class="bibleref" data-id="EP6_18">Ephesians 6:18</span></p><p>Fiindcă Petru era îndrăzneţ şi tot aşa şi Iacov şi Ioan, îi mustră pentru neputinţa lor, ca cei care mai cu îndrăzneală grăiseră. Şi mai vârtos lui Petru îi spune: "«Un ceas n-aţi putut priveghea cu Mine»; cum, atunci, sufletele voastre le veţi pune pentru Mine?" Şi iarăşi, pentru că prin mustrare a rănit, vindecă prin a zice: "«Duhul este osârduitor» dar neputinţa trupului îi stă împotrivă", adică "de iertare vă învrednicesc pe voi, că nu din nebăgare de seamă aţi adormit, ci dintru neputinţă. De aceea, fiindcă sunteţi neputincioşi, nu vă semeţiţi, ci «vă rugaţi», ca nicidecum «să nu intraţi în ispită»".</p><p>Iar alţii pe acest cuvânt: "să nu intraţi în ispită", îl înţeleg în loc de: "să nu vă biruiţi de ispită". Deci, cei ce aşa tâlcuiesc, zic că Domnul nu a poruncit să fim neispitiţi - pentru că ispitele sunt cele care ne încununează - ci să nu fim biruiţi şi înghiţiţi de ispită, intrând în pântecele ei ca întru cel al unei fiare. De aceea porunceşte Domnul să ne rugăm, pentru că mai mare trebuinţă are de rugăciune cel ce s-a biruit de ispită, căci a intrat într-însa, adică a fost înghiţit de dânsa.</p></span>
<span class="comm-v-num">Verse 42-46</span><span class="v MT26_42-46" data-id="MT26_42-46"><span class="note-word">26, 42-44: Iarăşi ducându-Se, a doua oară, S-a rugat, zicând: Părintele Meu, dacă nu este cu putinţă să treacă acest pahar, ca să nu-l beau, facă-se voia Ta. (43) Şi venind iarăşi, i-a aflat dormind, căci ochii lor erau îngreuiaţi. (44) Şi lăsându-i, S-a dus iarăşi şi a treia oară S-a rugat, acelaşi cuvânt zicând.</span><p>(26, 42) <span class="bibleref" data-id="MT20_22">Matthew 20:22</span> / <span class="bibleref" data-id="MK14_39">Mark 14:39</span> (26, 43) <span class="bibleref" data-id="MT14_36">Matthew 14:36</span> (26, 44) <span class="bibleref" data-id="MK14_41">Mark 14:41</span></p><p>Învaţă-te, o, omule, a te ruga adeseori întru ispite, auzind că şi Domnul de multe ori Se ruga!</p><p>Şi aflându-i pe ei iarăşi dormind, nu i-a mustrat ca să nu-i mâhnească, ci i-a lăsat. Şi mergând s-a rugat "a treia oară", adeverind firea Sa omenească - căci numărul cel de "trei" arată adevărul şi încredinţarea.</p></span>
<span class="comm-v-num">Verse 45-46</span><span class="v MT26_45-46" data-id="MT26_45-46"><span class="note-word">26, 45-46: Atunci a venit la ucenici şi le-a zis: Dormiţi, de acum şi vă odihniţi! Iată s-a apropiat ceasul şi Fiul Omului va fi dat în mâinile păcătoşilor. (46) Sculaţi-vă să mergem, iată s-a apropiat cel care M-a Vândut.</span><p>(26, 45) <span class="bibleref" data-id="MK14_41">Mark 14:41</span> (26, 46) <span class="bibleref" data-id="MK14_42">14:42</span></p><p>Arătând că nu are trebuinţă de ajutorul cel de la dânşii, când urma să fie vândut, le spune: "Dormiţi de acum şi vă odihniţi!", poate şi cu ironie o zice aceasta, ca şi cum ar fi zis aşa: "Iată, s-a apropiat vânzătorul, şi de vă place vouă şi vremea este prielnică, dormiţi!"</p><p>Deci îi scoală pe ei din locul unde Se ruga şi vine către cei care voiau să-L prindă pe El, şi mai înainte îi întâmpină pe dânşii, ca şi cum ar fi vrut să-i dea [aceia] oareşce [pricinuitor] de veselie. Însă şi rugăciunea cea dinainte şi întâmpinarea prinzătorilor Săi s-au făcut din a Sa dumnezeiască purtare de grijă. De aceea voia El să nu pătimească, pentru ca să fie izbăviţi iudeii din pierzania ce avea să-i ajungă pe ei, pentru păcatul săvârşit asupra Lui.</p></span>
<span class="comm-v-num">Verse 47-50</span><span class="v MT26_47-50" data-id="MT26_47-50"><span class="note-word">26, 47-50: Şi pe când vorbea încă, iată a sosit Iuda, unul dintre cei doisprezece, şi împreună cu el mulţime multă cu săbii şi cu ciomege, de la arhierei şi de la bătrânii poporului. (48) Iar vânzătorul le-a dat semn, zicând: Pe Care-L voi săruta, Acela este: puneţi mâna pe El. (49) Şi îndată, apropiindu-se de Iisus, a zis: Bucură-te, Învăţătorule! Şi L-a sărutat. (50) Iar Iisus i-a zis: Prietene, pentru ce ai venit? Atunci ei, apropiindu-se, au pus mâinile pe Iisus şi L-au prins.</span><p>(26, 47) <span class="bibleref" data-id="MK14_43">Mark 14:43</span> / <span class="bibleref" data-id="LK22_47">Luke 22:47</span> / <span class="bibleref" data-id="JN18_3">John 18:3</span> / <span class="bibleref" data-id="AC1_16">Acts 1:16</span> (26, 48) <span class="bibleref" data-id="MK14_44">Mark 14:44</span> / <span class="bibleref" data-id="LK22_47">Luke 22:47</span> (26, 8) <span class="bibleref" data-id="S220_9">2 Samuel 20:9</span> / <span class="bibleref" data-id="MK14_45">Mark 14:45</span> (26, 50) <span class="bibleref" data-id="PS40_9">Psalm 40:9</span> / <span class="bibleref" data-id="MK14_46">Mark 14:46</span> / <span class="bibleref" data-id="LK22_48">Luke 22:48</span> / <span class="bibleref" data-id="JN13_27">John 13:27</span></p><p>Vezi armele arhiereilor? Ciomege şi săbii, aşa erau ei de paşnici şi atâta duh al blândeţii aveau!</p><p>Şi zice Evanghelistul: "unul dintre cei doisprezece", minunându-se cum, deşi ales şi cu cei dintâi rânduit, s-a dat pe sine diavolului.</p><p>Drept aceea, şi tu, o, omule, teme-te, măcar de-ai fi din cei de-aproape [ai lui Dumnezeu], ca nu cumva lenevindu-te, să cazi!</p><p>Şi Iuda "dă semn", fiindcă era şi noapte şi nu-L puteau ei cunoaşte [după chip]; iar mai vârtos pentru că cei care au venit să-L prindă nu erau atâţia din norod, câţi erau din slugile arhiereilor, care poate nicidecum nu-L cunoşteau pe Iisus. Iar ucenicul îl arată pe învăţător prin "sărutare", căci ştiind acesta iubirea Lui de oameni, îndrăzneşte a-I da şi sărutare. Iar Domnul suferă până în clipa cea din urmă, nevoindu-Se [sârguindu-Se] ca prin îndelunga [Sa] răbdare a-l dobândi pe el; iar când vede că nici aşa nu s-a înţelepţit [Iuda], îi face pe ostaşi să cadă la pământ, precum Ioan zice (<span class="bibleref" data-id="JN18_6">18:6</span>), ca măcar prin cădere să cunoască [Iuda] puterea Lui. Şi când vede că nici aşa nu s-a îndreptat din îndrăzneala răutăţii lui, atunci Se dă pe Sine [Se lasă prins]. Şi cu ironie îl numeşte pe Iuda "prieten", căci sărutare ca de prieten îi dăduse. Şi-l întreabă: "Pentru ce ai venit?", adică "Ce gând te-a adus aicea? Oare ca un prieten? Atunci nu se cuvenea cu săbii să vii! Ca un vrăjmaş atunci? Şi cum de-Mi dai sărutare?" Deci îl mustră pe el ca pe un viclean.</p></span>
<span class="comm-v-num">Verse 51-54</span><span class="v MT26_51-54" data-id="MT26_51-54"><span class="note-word">26, 51-54: Şi iată, unul dintre cei ce erau cu Iisus, întinzând mâna, a tras sabia şi, lovind pe sluga arhiereului, i-a tăiat urechea. (52) Atunci Iisus i-a zis: Întoarce sabia ta la locul ei, că toţi cei ce scot sabia, de sabie vor pieri. (53) Sau, ţi se pare că nu pot să rog pe Tatăl Meu şi să-Mi trimită acum mai mult de douăsprezece legiuni de îngeri? (54) Dar cum se vor împlini Scripturile, că aşa trebuie să fie?</span><p>(26, 51) <span class="bibleref" data-id="MK14_47">Mark 14:47</span> / <span class="bibleref" data-id="LK22_49">Luke 22:49</span>-50 / <span class="bibleref" data-id="JN18_10">John 18:10</span> (26, 52) <span class="bibleref" data-id="GN9_6">Genesis 9:6</span> / <span class="bibleref" data-id="NU35_33">Numbers 35:33</span> / <span class="bibleref" data-id="S22_26">2 Samuel 2:26</span> / <span class="bibleref" data-id="LK22_51">Luke 22:51</span> / <span class="bibleref" data-id="RV13_10">Revelation 13:10</span> (26, 53) <span class="bibleref" data-id="K26_17">2 Kings 6:17</span> / <span class="bibleref" data-id="DN7_10">Daniel 7:10</span> / <span class="bibleref" data-id="LK24_26">Luke 24:26</span> (26, 54) <span class="bibleref" data-id="PS21_1">Psalm 21:1-36</span> / <span class="bibleref" data-id="DN9_26">Daniel 9:26</span> / <span class="bibleref" data-id="MT26_24">Matthew 26:24</span> / <span class="bibleref" data-id="LK24_25">Luke 24:25</span></p><p>Petru era cel care a scos "cuţitul" ["sabia"], după cum zice Evanghelistul Ioan (<span class="bibleref" data-id="JN18_10">John 18:10</span>). Şi avea cuţit, căci junghiase de curând mielul pe care-l mâncaseră [de Paşti]. Şi să nu-l prihănim [învinuim] pe Petru, că nu pentru sine ci din râvnă pentru Învăţătorul a făcut aceasta. Iar Domnul îndreptându-l pe el spre evangheliceasca petrecere [vieţuire], îl învaţă să nu uneltească [folosească] cuţit [asupra aproapelui], măcar deşi pentru Dumnezeu i se pare cuiva că izbândeşte [că face aceasta]. Iar Petru "tăind urechea" arată că iudeii boleau cu neauzirea [surzenia].</p><p>Apoi şi cuvântul Scripturii [Vechi] pune [Domnul,] că ucigaşul asemenea se va ucide, fiindcă "toţi cei ce scot sabia, de sabie vor pieri". Şi arată în chip umbrit că iudeii care au "scos sabia" asupra Sa, vor fi tăiaţi "de sabia" romanilor.</p><p>Şi nu spune Mântuitorul: "Pot Eu să aduc douăsprezece legiuni de îngeri", ci cu iconomie spune: "[Sau, ţi se pare că nu] pot să rog pe Tatăl Meu [şi să-Mi trimită acum mai mult de douăsprezece legiuni de Îngeri?]", zicând acestea ca un om - pentru a lor neputinţă -, căci multe pătimiri ale firii omeneşti a arătat [Domnul] atunci: sudorile cele cu sânge, întristarea, mâhnirea şi înfricoşarea; şi n-ar fi părut că grăieşte adevărul, zicând: "Eu însumi pot aduce de faţă Îngeri. Deci, de aş fi voit, în locul celor doisprezece ucenici, pentru Mine ar fi stat de faţă douăsprezece cete de Îngeri" - că legiunea este ceată preamare, de şase mii de călăreţi.</p><p>Şi spune [Domnul] că s-au făcut acestea toate pentru ca "să se împlinească Scripturile", care mai înainte au grăit despre lucrurile de faţă. Dar iudeii nu sunt răi pentru că mai înainte au pomenit Scripturile ale lor răutăţi, ci pentru că din voinţa lor cea rea săvârşesc răutate, de</span>
<span class="comm-v-num">Verse 55-56</span><span class="v MT26_55-56" data-id="MT26_55-56"><span class="note-word">26, 55-56<sup>a</sup>: În ceasul acela, a zis Iisus mulţimilor: Ca la un tâlhar aţi ieşit cu săbii şi cu ciomege, ca să Mă prindeţi. În fiecare zi şedeam în templu şi învăţam şi n-aţi pus mâna pe Mine. (56) Dar toate acestea s-au făcut, ca să se împlinească scripturile Proorocilor.</span><p>(26, 55) <span class="bibleref" data-id="MK14_48">Mark 14:48</span>-49 / <span class="bibleref" data-id="LK22_52">Luke 22:52</span> (26, 56<sup>a</sup>) <span class="bibleref" data-id="PS21_13">Psalm 21:13</span> / <span class="bibleref" data-id="LM4_20">Lamentations 4:20</span> / <span class="bibleref" data-id="MK14_50">Mark 14:50</span> / <span class="bibleref" data-id="JN16_32">John 16:32</span></p><p>Arată Domnul că prinsoarea lor este fără de socoteală şi cum că nu din puterea lor L-au prins, căci zice: "Când eram în templu, aţi vrut să Mă prindeţi, dar fiindcă nu am slobozit vouă aceasta, nu aţi putut, iar acum de bună voie Mă dau pe Mine Însumi. Căci ştiu că este cu neputinţă să mintă Scripturile, cele care mai înainte au spus [au arătat] a voastră răutate".</p></span>
<span class="comm-v-num">Verse 56-58</span><span class="v MT26_56-58" data-id="MT26_56-58"><span class="note-word">26, 56<sup>b</sup>-58: Atunci, ucenicii, lăsându-L, au fugit. (57) Iar cei care L-au prins pe Iisus L-au dus la Caiafa, arhiereul, unde erau adunaţi cărturarii şi bătrânii. (58) Iar Petru Îl urma de departe, până a ajuns la curtea arhiereului şi, intrând înăuntru, şedea cu slugile, ca să vadă sfârşitul.</span><p>(26, 57) <span class="bibleref" data-id="LV4_15">Leviticus 4:15</span> / <span class="bibleref" data-id="MK14_53">Mark 14:53</span>/ <span class="bibleref" data-id="LK22_54">Luke 22:54</span> / <span class="bibleref" data-id="JN18_12">John 18:12</span>-14 / <span class="bibleref" data-id="JN18_24">18:24</span> (26, 58) <span class="bibleref" data-id="MK14_54">Mark 14:54</span> / <span class="bibleref" data-id="LK22_54">Luke 22:54</span>-55 / <span class="bibleref" data-id="JN18_15">John 18:15</span></p><p>Ceilalţi ucenici au fugit, iar Petru, mai fierbinte aflându-se către Învăţătorul, "mergea de departe". Însă şi Ioan "mergea", dar nu ca un ucenic, ci ca un cunoscut al arhiereului (<span class="bibleref" data-id="JN18_15">18:15</span>).</p></span>
<span class="comm-v-num">Verse 59-60</span><span class="v MT26_59-60" data-id="MT26_59-60"><span class="note-word">26, 59-60<sup>a</sup>: Iar arhiereii, bătrânii şi tot sinedriul căutau mărturie mincinoasă împotriva lui Iisus, ca să-L omoare. (60) Şi n-au găsit, deşi veniseră mulţi martori mincinoşi.</span><p>(26, 59) <span class="bibleref" data-id="PS26_12">Psalm 26:12</span> / <span class="bibleref" data-id="PS34_11">34:11</span> / <span class="bibleref" data-id="MK14_55">Mark 14:55</span> (26, 60<sup>a</sup>) <span class="bibleref" data-id="DT19_15">Deuteronomy 19:15</span>-18 / <span class="bibleref" data-id="K121_13">1 Kings 21:13</span> / <span class="bibleref" data-id="PS26_12">Psalm 26:12</span> / <span class="bibleref" data-id="PS34_11">34:11</span> / <span class="bibleref" data-id="PS93_5">93:5</span> / <span class="bibleref" data-id="MK14_57">Mark 14:57</span> / <span class="bibleref" data-id="AC6_11">Acts 6:11</span>-13</p><p>Îl duc pe Iisus la Caiafa - căci acesta era arhiereu al anului aceluia unde şi ceilalţi petreceau noaptea, nemâncând ei atunci Paştile, ci aşteptând să-L omoare pe Domnul şi călcând Legea (<span class="bibleref" data-id="JN18_28">John 18:28</span>). Căci Domnul a mâncat Paştile în vremea cea legiuită, iar ei numai ca să-L omoare pe Hristos, nu bagă seama nici de Lege.</p></span>
<span class="comm-v-num">Verse 60-64</span><span class="v MT26_60-64" data-id="MT26_60-64"><span class="note-word">26, 60<sup>b</sup>-64<sup>a</sup>: Mai pe urmă însă au venit doi şi au spus: (61) Acesta a zis: Pot să dărâm templul lui Dumnezeu şi în trei zile să-l clădesc. (62) Şi sculându-se, arhiereul i-a zis: Nu răspunzi nimic la ceea ce mărturisesc aceştia împotriva Ta? (63) Dar Iisus tăcea. Şi arhiereul I-a zis: Te jur pe Dumnezeul Cel Viu, să ne spui nouă de eşti Tu Hristosul, Fiul lui Dumnezeu. (64) Iisus i-a răspuns: Tu ai zis.</span><p>(26, 62) <span class="bibleref" data-id="MT27_40">Matthew 27:40</span> / <span class="bibleref" data-id="MK14_58">Mark 14:58</span>-60 / <span class="bibleref" data-id="JN2_19">John 2:19</span> (26, 63) <span class="bibleref" data-id="LV5_1">Leviticus 5:1</span> / <span class="bibleref" data-id="K122_16">1 Kings 22:16</span> / <span class="bibleref" data-id="IS53_7">Isaiah 53:7</span> / <span class="bibleref" data-id="MT27_12">Matthew 27:12</span> / <span class="bibleref" data-id="MK14_61">Mark 14:61</span> / <span class="bibleref" data-id="LK22_67">Luke 22:67</span> / <span class="bibleref" data-id="AC8_32">Acts 8:32</span>-33</p><p>Cu adevărat, aceştia au fost martori mincinoşi, căci Domnul Hristos n-a zis "pot să dărâm", ci "dărâmaţi" şi n-a zis "templul lui Dumnezeu", ci "templul acesta" - adică trupul Său - şi iarăşi n-a zis "îl voi zidi", ci "îl voi ridica" (<span class="bibleref" data-id="JN2_19">John 2:19</span>). Deci, este vădit că martori mincinoşi au fost, fiindcă unele a spus Hristos şi altele zic ei că a zis [Domnul]. De aceea, văzând că adunarea şi judecata lor este fărădelege [nelegiuită], "Iisus tăcea". Căci pe cei care nu i-au plecat minunile, cum i-ar fi plecat răspunsurile Sale?</p><p>Iar arhiereul, voind să-L arunce pe Domnul în hulă, întreabă: "Eşti Tu Hristosul, Fiul lui Dumnezeu?", pentru ca de va zice: "Da, Eu sunt Fiul lui Dumnezeu", ca pe un hulitor să-L osândească, iar de Se va lepăda, pe El Însuşi să-L aibă martor împotriva Sa</p><p>Dar Domnul, Cel Care pe cei înţelepţi întru meşteşugirea [înţelepciunii] lor îi prinde (<span class="bibleref" data-id="JB5_12">Job 5:12</span>-13; <span class="bibleref" data-id="C13_19">1 Corinthians 3:19</span>), răspunde: "Tu ai zis", adică "gura ta a mărturisit că Eu sunt Fiul lui Dumnezeu".</p></span>
<span class="comm-v-num">Verse 64</span><span class="v MT26_64" data-id="MT26_64"><span class="note-word">26, 64<sup>b</sup>: Şi vă spun încă: De acum veţi vedea pe Fiul Omului şezând de-a dreapta puterii şi venind pe norii Cerului.</span><p>(26, 64<sup>b</sup>) <span class="bibleref" data-id="PS109_1">Psalm 109:1</span> / <span class="bibleref" data-id="DN7_13">Daniel 7:13</span> / <span class="bibleref" data-id="MT16_27">Matthew 16:27</span> / <span class="bibleref" data-id="MK14_62">Mark 14:62</span> / <span class="bibleref" data-id="LK22_69">Luke 22:69</span> / <span class="bibleref" data-id="JN1_51">John 1:51</span> / <span class="bibleref" data-id="JN6_62">6:62</span> / <span class="bibleref" data-id="AC1_11">Acts 1:11</span> / <span class="bibleref" data-id="RM14_11">Romans 14:11</span> /<span class="bibleref" data-id="H14_16">1 Thessalonians 4:16</span> / <span class="bibleref" data-id="RV1_7">Revelation 1:7</span></p><p>Din proorocia lui Daniil le vorbeşte lor, că acela zice: "pe norii Cerului venea cineva ca Fiul Omului" (<span class="bibleref" data-id="DN7_13">Daniel 7:13</span>). Şi pentru că îl socoteau pe El că este înşelător, fiindcă Se arăta în chip smerit, le spune: "Mă veţi vedea atunci, cu putere venind şi şezând împreună cu Tatăl", căci "putere" aici pe [cea] a Tatălui [o] zice. Şi nu de pe pământ, ci din Ceruri va veni [Mântuitorul Iisus Hristos].</p></span>
<span class="comm-v-num">Verse 65-66</span><span class="v MT26_65-66" data-id="MT26_65-66"><span class="note-word">26, 65-66: Atunci, arhiereul şi-a sfâşiat hainele, zicând: A hulit! Ce ne mai trebuie martori? Iată acum aţi auzit hula Lui. (66) Ce vi se pare? Iar ei, răspunzând, au zis: Este vinovat de moarte.</span><p>(26, 65) <span class="bibleref" data-id="K218_37">2 Kings 18:37</span> / <span class="bibleref" data-id="K219_1">19:1</span> /<span class="bibleref" data-id="ER9_3">Ezra 9:3</span> / <span class="bibleref" data-id="AC14_14">Acts 14:14</span> (26, 66) <span class="bibleref" data-id="LV24_16">Leviticus 24:16</span> / <span class="bibleref" data-id="JR26_11">Jeremiah 26:11</span> / <span class="bibleref" data-id="MK14_6">Mark 14:6</span> / <span class="bibleref" data-id="JN19_7">John 19:7</span></p><p>Era obiceiul la iudei ca atunci când venea ceva nenădăjduit asupra lor, să-şi rupă [sfâşie] hainele. Deci, şi Caiafa, ca pentru o oarecare arătată [adeverită] hulă, face aşa ca să înşele poporul şi să-i arate că greu a hulit [Domnul] şi astfel să-i silească pe ei să spună că [El] "Vinovat este morţii", însă, cunoaşte [înţelege] şi că rupându-şi Caiafa hainele, semn s-a făcut pentru sfârşitul preoţiei Legii celei Vechi.</p></span>
<span class="comm-v-num">Verse 67-68</span><span class="v MT26_67-68" data-id="MT26_67-68"><span class="note-word">26, 67-68: Şi au scuipat în obrazul Lui, bătându-L cu pumnii, iar unii Îi dădeau palme, (68) zicând: Prooroceşte-ne, Hristoase, cine este cel ce Te-a lovit.</span><p>(26, 68) <span class="bibleref" data-id="PS21_7">Psalm 21:7</span> / <span class="bibleref" data-id="IS50_6">Isaiah 50:6</span> / <span class="bibleref" data-id="IS53_3">53:3</span> / <span class="bibleref" data-id="MK14_65">Mark 14:65</span> / <span class="bibleref" data-id="LK22_63">Luke 22:63</span>-65 / <span class="bibleref" data-id="JN19_3">John 19:3</span></p><p>După ce L-au osândit, au săvârşit asupra Lui cele de ocară şi L-au batjocorit, acoperind cu haină faţa Sa, precum alt Evanghelist zice (<span class="bibleref" data-id="MK14_65">Mark 14:65</span>; <span class="bibleref" data-id="LK22_63">Luke 22:63</span>-65). Şi pentru că Îl aveau [socoteau] ca pe un Prooroc, pentru aceasta Îl şi batjocoresc întru acest chip.</p></span>
<span class="comm-v-num">Verse 69</span><span class="v MT26_69" data-id="MT26_69"><span class="note-word">26, 69-75: Iar Petru şedea afară, în curte. Şi o slujnică s-a apropiat de el, zicând: Şi tu erai cu Iisus Galiieianul. (70) Dar el s-a lepădat înaintea tuturor, zicând: Nu ştiu ce zici. (71) Şi ieşind el la poartă, l-a văzut alta şi a zis celor de acolo: Şi acesta era cu Iisus Nazarineanul. (72) Şi iarăşi s-a lepădat cu jurământ: Nu cunosc pe Omul Acesta. (73) Iar după puţin, apropiindu-se cei ce stăteau acolo au zis lui Petru: Cu adevărat şi tu eşti dintre ei, căci şi graiul tău te vădeşte. (74) Atunci el a început a se blestema şi a se jura: Nu cunosc pe Omul Acesta. Şi îndată a cântat cocoşul. (75) Şi Petru şi-a adus aminte de cuvântul lui Iisus, Care zisese: Mai înainte de a cânta cocoşul, de trei ori te vei lepăda de Mine. Şi ieşind afară, a plâns cu amar.</span><p>(26, 69) <span class="bibleref" data-id="MK14_66">Mark 14:66</span>-67 / <span class="bibleref" data-id="LK22_55">Luke 22:55</span>-56 / <span class="bibleref" data-id="JN18_16">John 18:16</span>-17 (26, 70) <span class="bibleref" data-id="MK14_68">Mark 14:68</span> / <span class="bibleref" data-id="LK22_57">Luke 22:57</span> / <span class="bibleref" data-id="JN18_17">John 18:17</span> (26, 71) <span class="bibleref" data-id="MK14_69">Mark 14:69</span> / <span class="bibleref" data-id="LK22_58">Luke 22:58</span> (26, 72) <span class="bibleref" data-id="MK14_70">Mark 14:70</span> / <span class="bibleref" data-id="LK22_58">Luke 22:58</span> (26, 73) <span class="bibleref" data-id="JG12_5">Judges 12:5</span>-6 / <span class="bibleref" data-id="MK14_70">Mark 14:70</span> / <span class="bibleref" data-id="LK22_59">Luke 22:59</span> / <span class="bibleref" data-id="JN18_25">John 18:25</span>-27(26, 74) <span class="bibleref" data-id="MK14_71">Mark 14:71</span> / <span class="bibleref" data-id="LK22_60">Luke 22:60</span> / <span class="bibleref" data-id="JN18_25">John 18:25</span>-27 (26, 75) <span class="bibleref" data-id="MK14_72">Mark 14:72</span> / <span class="bibleref" data-id="LK22_61">Luke 22:61</span>-62 / <span class="bibleref" data-id="JN13_38">John 13:38</span>; 18,25-27</p><p>Petru, fiind biruit de nemărginită frică, uită făgăduinţele şi slujeşte neputinţei celei omeneşti ca şi cum ar fi fost mort de frică [spaimă] şi nu ştia ce zice.</p><p>Dar şi după înalta înţelegere, cunoaşte că Petru este vădit de "slujnică" - adică de neputinţa cea omenească -, aceasta fiind mică şi în rânduială de slugă, până când, "cântând cocoşul", este adus el întru simţire. Iar "cocoş" este cuvântul care nu ne lasă pe noi a ne lenevi şi a dormi, ci zice: "Privegheaţi [şi vă rugaţi]" şi "deşteaptă-te cel ce dormi [şi te scoală din morţi şi te va lumina Hristos]" (<span class="bibleref" data-id="MT26_41">Matthew 26:41</span>; <span class="bibleref" data-id="EP5_14">Ephesians 5:14</span>). Deci, de cuvânt, ca de un oarecare "cocoş" fiind deşteptat Petru, "a ieşit afară" din "curtea arhiereului" (<span class="bibleref" data-id="MT26_58">Matthew 26:58</span>) - adică din închisoarea minţii celei întunecate - şi "ieşind" dintru nesimţire, "a plâns cu amar". Căci, cât a fost în "curtea" minţii celei întunecate nu plângea, pentru că nu simţea, iar după ce "a ieşit", şi-a venit întru simţire.</p></span>

</div>
<div class="footer"><div class="nav">
<a class="prev" href="MT25.html">&lt;</a>
<a class="home" href="index.html">=</a>
<a class="next" href="MT27.html">&gt;</a>
</div></div>
</body>
</html>