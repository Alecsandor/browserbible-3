<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1.0, user-scalable=no" />
<title>Matthew 14 (Teofilact)</title>
<link href="../../../build/mobile.css" rel="stylesheet" />
<script src="../../../build/mobile.js"></script>
</head>
<body dir="ltr" class="section-document">
<div class="header"><div class="nav">
<a class="name" href="MT.html">Tâlcuirea Sfintei Evanghelii de la Matei - Sfântul Teofilact Arhiepiscopul Bulgariei</a><a class="location" href="MT.html">Matthew 14</a><a class="prev" href="MT13.html">&lt;</a>
<a class="home" href="index.html">=</a>
<a class="next" href="MT15.html">&gt;</a>
</div></div>
<div class="section commentary MT MT14 com_sfteofmat eng " dir="ltr" lang="en" data-id="MT14" data-nextid="MT15" data-previd="MT13">
<div class="mt2">Matthew 14</div>
	Tăierea capului lui Ioan Botezătorul. Iisus satură cinci mii de oameni, umblă pe mare, vindecă pe cei bolnavi care se ating de El.
<span class="comm-v-num">Verse 1</span><span class="v MT14_1" data-id="MT14_1"><span class="note-word">14, 1: În vremea aceea, a auzit tetrarhul Irod de vestea ce se dusese despre Iisus. (2) Şi a zis slujitorilor săi: Acesta este Ioan Botezătorul; el s-a sculat din morţi şi de aceea se fac minuni prin el</span><p>(14, 1) <span class="bibleref" data-id="MK6_14">Mark 6:14</span> / <span class="bibleref" data-id="LK9_7">Luke 9:7</span>; <span class="bibleref" data-id="LK23_8">23:8</span> (14, 2) <span class="bibleref" data-id="MK6_14">Mark 6:14</span>; <span class="bibleref" data-id="MK8_28">8:28</span> / <span class="bibleref" data-id="LK9_19">Luke 9:19</span></p><p>Acest Irod era fiul celui care a omorât pruncii din Betleem. Şi înţelege de aici mândria vieţii lui de tiran, căci iată după câtă vreme aude Irod cele despre Iisus - căci stăpânitorii cu zăbăvnicie [greu] iau cunoştinţă de acestea, pentru că nu-i iau în seamă pe cei care strălucesc întru fapta bună. Şi se vede că se teme el de Botezătorul şi de aceea nu îndrăzneşte a vorbi altora, fără numai slujitorilor. Şi fiindcă Ioan n-a făcut nici un semn [o minune] cât a trăit, Irod socotea că după înviere a luat şi darul acesta de la Dumnezeu, [anume] de a face minuni.</p></span>
<span class="comm-v-num">Verse 2</span><span class="v MT14_2" data-id="MT14_2"><span class="note-word">14,2: Şi a zis slujitorilor săi: Acesta este Ioan Botezătorul; el s-a sculat din morţi şi de aceea se fac minuni prin el</span><p>(14, 1) <span class="bibleref" data-id="MK6_14">Mark 6:14</span> / <span class="bibleref" data-id="LK9_7">Luke 9:7</span>; 23, 8 (14, 2) <span class="bibleref" data-id="MK6_14">Mark 6:14</span>; <span class="bibleref" data-id="MK8_28">8:28</span> / <span class="bibleref" data-id="LK9_19">Luke 9:19</span></p><p>Acest Irod era fiul celui care a omorât pruncii din Betleem. Şi înţelege de aici mândria vieţii lui de tiran, căci iată după câtă vreme aude Irod cele despre Iisus - căci stăpânitorii cu zăbăvnicie [greu] iau cunoştinţă de acestea, pentru că nu-i iau în seamă pe cei care strălucesc întru fapta bună. Şi se vede că se teme el de Botezătorul şi de aceea nu îndrăzneşte a vorbi altora, fără numai slujitorilor. Şi fiindcă Ioan n-a făcut nici un semn [o minune] cât a trăit, Irod socotea că după înviere a luat şi darul acesta de la Dumnezeu, [anume] de a face minuni.</p></span>
<span class="comm-v-num">Verse 3-5</span><span class="v MT14_3-5" data-id="MT14_3-5"><span class="note-word">14,3-5: Căci Irod, prinzând pe Ioan, l-a legat şi l-a pus în temniţă, pentru Irodiada, femeia lui Filip, fratele său. (4) Căci Ioan îi zicea lui: Nu ţi se cuvine să o ai de soţie. (5) Şi voind să-l ucidă, s-a temut de mulţime, că-l socotea pe el ca Prooroc.</span><p>(14, 3) <span class="bibleref" data-id="MK6_17">Mark 6:17</span> / <span class="bibleref" data-id="LK3_19">Luke 3:19</span>-20 (14, 4) <span class="bibleref" data-id="LV18_16">Leviticus 18:16</span> / <span class="bibleref" data-id="MK6_18">Mark 6:18</span></p><p>Matei nu l-a pomenit pe Ioan mai dinainte, fiindcă scopul [ţelul] lui era să scrie numai cele despre Hristos. Şi nici acum n-ar fi pomenit, dacă n-ar fi fost şi acestea legate de Hristos. Iar Ioan îl mustra pe Irod pentru că ţinea împotriva Legii pe soţia fratelui său, Legea poruncind ca omul să ia pe soţia fratelui său dacă s-ar fi săvârşit acela fără de feciori [fără a avea copii] (<span class="bibleref" data-id="LV18_16">Leviticus 18:16</span>), iar Filip nu s-a săvârşit fără feciori [copii], fiindcă avea o fiică [Salomeea], cea care a jucat la ziua regelui. Şi unii spun că Irod a luat-o pe femeia lui Filip şi a răpit stăpânirea celei de a patra părţi încă trăind Filip. Orişicare dintre acestea de s-au făcut, fărădelege era ceea ce s-a făcut. Şi netemându-se Irod de Dumnezeu, se temea de norod şi de aceea amâna uciderea lui Ioan. Dar diavolul i-a aflat [dat] lui vreme cu prilej [pentru aceasta].</p></span>
<span class="comm-v-num">Verse 6-8</span><span class="v MT14_6-8" data-id="MT14_6-8"><span class="note-word">14, 6-8: Iar prăznuind Irod ziua lui de naştere, fiica Irodiadei a jucat în mijloc şi i-a plăcut lui Irod. (7) De aceea, cu jurământ i-a făgăduit să-i dea orice va cere. (8) Iar ea, îndemnată fiind de mama sa, a zis: Dă-mi aici, pe tipsie, capul lui Ioan Botezătorul.</span><p>(14, 6) <span class="bibleref" data-id="PR5_5">Proverbs 5:5</span> / <span class="bibleref" data-id="MK6_21">Mark 6:21</span> (14, 7) <span class="bibleref" data-id="HS4_11">Hosea 4:11</span>; <span class="bibleref" data-id="HS7_5">7:5</span> / Marcu 6 ,22-23 (14, 8) <span class="bibleref" data-id="MK6_24">Mark 6:24</span></p><p>Vezi [aici câtă] înverşunare! Împărăteasa joacă şi cu cât joacă [mai iscusit], cu atât mai rău, căci este ruşinos pentru o împărăteasă să facă ceva necuviincios cu iscusinţă.</p><p>Insă, vezi şi altă nebunie a lui Irod, că se jură "să-i dea orice-i va cere". Dar, dacă ar fi cerut capul lui, oare i l-ar fi dat el? [Şi-i zice fiica Irodiadei:] "Dă-mi aici, pe tipsie, capul lui Ioan Botezătorul". Şi pentru ce a adăugat "dă-mi aici"? [Pentru că] se temea ca nu cumva Irod, mai apoi trezindu-se, să se căiască, pentru aceea îl silea, zicând: "dă-mi aici".</p></span>
<span class="comm-v-num">Verse 9-12</span><span class="v MT14_9-12" data-id="MT14_9-12"><span class="note-word">14,9-12<sup>a</sup>: Şi regele s-a întristat; dar, pentru jurământ şi pentru cei care şedeau cu el la masă, a poruncit să i se dea. (10) Şi a trimis şi a tăiat capul lui Ioan, în temniţă. (11) Şi capul lui a fost adus pe tipsie şi a fost dat fetei, iar ea l-a adus mamei sale. (12) Şi venind ucenicii lui, au luat trupul lui şi l-au înmormântat</span><p>(14, 11) <span class="bibleref" data-id="MK6_26">Mark 6:26</span>-28 / <span class="bibleref" data-id="LK9_9">Luke 9:9</span> (14,12<sup>a</sup>) <span class="bibleref" data-id="S122_21">1 Samuel 22:21</span> / <span class="bibleref" data-id="MK6_29">Mark 6:29</span></p><p>"S-a întristat", pentru că ştia fapta cea bună [virtuţile] a lui Ioan, căci până şi vrăjmaşul laudă fapta bună, dar din pricina jurământului dă darul [cel] fără de omenie. Şi învăţăm de aici că uneori este mai bine a călca jurământul, decât a săvârşi fărădelege pentru a împlini un jurământ.</p><p>Iar trupul lui Ioan Botezătorul a fost îngropat în Sevastia Cezareii, iar cinstitul său cap, întâi a fost pus în Emesa.</p></span>
<span class="comm-v-num">Verse 12</span><span class="v MT14_12" data-id="MT14_12"><span class="note-word">14,12<sup>b</sup>: Si s-au dus să dea de ştire lui Iisus.</span><p>Ce "i-au vestit lui Iisus"? Nu că a murit Ioan, căci povestirea despre Ioan este doar un adaos, ci că Irod spune despre El că ar fi Ioan.</p></span>
<span class="comm-v-num">Verse 13</span><span class="v MT14_13" data-id="MT14_13"><span class="note-word">14, 13: Iar Iisus, auzind, S-a dus de acolo singur, cu corabia, în loc pustiu</span><p>(14, 13) <span class="bibleref" data-id="MK6_32">Mark 6:32</span> / <span class="bibleref" data-id="LK9_10">Luke 9:10</span> / <span class="bibleref" data-id="JN6_1">John 6:1</span></p><p>Iisus pleacă de acolo din pricina vărsării de sânge făcute de Irod, învăţându-ne să nu ne aruncăm noi înşine în chip voit în primejdii şi încă pentru ca să nu pară că după nălucire [închipuire] S-a întrupat. Deci, S-a dus de acolo, căci de L-ar fi prins pe El Irod, acesta ar fi fost ispitit să-L omoare; şi, fiind ispitit să-L omoare, Iisus răpindu-Se pe Sine din mijlocul primejdiilor - fiindcă nu sosise încă vremea morţii [Patimii] -, S-ar fi părut că este o nălucă. Aşadar pentru aceste pricini S-a dat în lături.</p><p>Iar "în loc pustiu deosebi", pentru ca să facă minunea cea cu pâinile.</p></span>
<span class="comm-v-num">Verse 13-14</span><span class="v MT14_13-14" data-id="MT14_13-14"><span class="note-word">14, 13-14: Dar, aflând, mulţimile, au venit după El, pe jos, din cetăţi. (14) Si ieşind, a văzut mulţime mare si I S-a făcut milă de ei si a vindecat pe bolnavii lor.</span><p>(14, 13) <span class="bibleref" data-id="MK6_33">Mark 6:33</span> (14,14) <span class="bibleref" data-id="MK6_34">6:34</span> / <span class="bibleref" data-id="LK9_11">Luke 9:11</span> / <span class="bibleref" data-id="JN6_2">John 6:2</span> / <span class="bibleref" data-id="JN6_5">6:5</span></p><p>Credinţă arată noroadele, de vreme ce, ducându-Se Iisus, mulţimile merg după El. De aceea şi primesc vindecările, ca plată a credinţei, căci a merge "după El, pe jos" şi fără de hrană, toate acestea sunt lucruri [fapte] ale credinţei.</p></span>
<span class="comm-v-num">Verse 15-16</span><span class="v MT14_15-16" data-id="MT14_15-16"><span class="note-word">14, 15-16: Iar când s-a făcut seară, ucenicii au venit la El şi I-au zis: locul este pustiu şi vremea, iată, a trecut; deci, dă drumul mulţimilor, ca să se ducă în sate, să-şi cumpere mâncare. (16) Iisus însă le-a răspuns: N-au trebuinţă să se ducă; daţi-le voi să mănânce.</span><p>(14, 15) <span class="bibleref" data-id="NU11_21">Numbers 11:21</span> / <span class="bibleref" data-id="PR29_25">Proverbs 29:25</span> / <span class="bibleref" data-id="MK6_35">Mark 6:35</span>-36 (14, 16) <span class="bibleref" data-id="MK6_37">6:37</span> / <span class="bibleref" data-id="LK9_13">Luke 9:13</span></p><p>Ucenicii sunt [şi se arată] iubitori de oameni, că poartă de grijă norodului şi din această pricină nu vor să-i lase să flămânzească. Dar ce zice Mântuitorul? "Daţi-le voi să mănânce". Iar aceasta n-o zice ca şi cum nu ar fi cunoscut câtă era sărăcia Apostolilor - să nu fie! - ci, pentru ca, zicând ei că nu au ce să le dea, să se arate că de nevoie a venit spre a face minune şi nu pentru iubirea de slavă.</p></span>
<span class="comm-v-num">Verse 17-19</span><span class="v MT14_17-19" data-id="MT14_17-19"><span class="note-word">14, 17-19<sup>a</sup>: Iar ei I-au zis: Nu avem aici decât cinci pâini şi doi peşti. (18) Şi El a zis: Aduceţi-Mi-le aici. (19) Şi, poruncind să se aşeze mulţimile pe iarbă şi luând cele cinci pâini şi cei doi peşti şi privind la Cer, a binecuvântat</span><p>(14, 17) <span class="bibleref" data-id="MK6_38">Mark 6:38</span> / <span class="bibleref" data-id="LK9_13">Luke 9:13</span> / <span class="bibleref" data-id="JN6_9">John 6:9</span> (14, 19<sup>a</sup>) <span class="bibleref" data-id="JG7_19">Judges 7:19</span> / <span class="bibleref" data-id="MK6_39">Mark 6:39</span>-40 / <span class="bibleref" data-id="MK8_6">8:6</span> / <span class="bibleref" data-id="JN6_10">John 6:10</span></p><p>"Aduceţi pâinile aici la Mine, căci, măcar deşi este seară şi locul este pustiu, Eu, Făcătorul vremilor, de faţă sunt, căci «Cel Ce dă hrană la tot trupul», Eu sunt" (<span class="bibleref" data-id="PS135_21">Psalm 135:21</span>).</p><p>Deci ne învăţăm de aici că măcar şi puţine de avem, se cuvine să le cheltuim întru iubirea de străini, pentru că şi Apostolii puţine având, le-au dat mulţimilor; şi după cum acele puţine s-au înmulţit, aşa şi ale tale, cele puţine, se vor înmulţi.</p><p>Iar El pune poporul să stea jos pe iarbă, pentru a ne învăţa smerenia, ca astfel şi noi nu pe paturi şi pe aşternuturi de mult preţ să ne odihnim.</p><p>Apoi priveşte "la Cer" şi blagosloveşte pâinile, poate adică, şi ca să încredinţeze că nu este potrivnic lui Dumnezeu, ci că de la Tatăl a venit şi din Cer. Încă şi ca să ne înveţe pe noi când venim la masă, [mai] întâi să mulţămim şi [abia] apoi să mâncăm.</p></span>
<span class="comm-v-num">Verse 19-21</span><span class="v MT14_19-21" data-id="MT14_19-21"><span class="note-word">14, 19<sup>b</sup>-21: Şi, frângând, a dat ucenicilor pâinile, iar ucenicii mulţimilor. (20) Şi au mâncat toţi şi s-au săturat şi au strâns rămăşiţele de fărâmituri, douăsprezece coşuri pline. (21) Iar cei ce mâncaseră erau ca la cinci mii de bărbaţi, afară de femei şi de copii.</span><p>(14, 19<sup>b</sup>) <span class="bibleref" data-id="MK6_41">Mark 6:41</span> / <span class="bibleref" data-id="MK8_6">8:6</span> / Ioan 6 ,11 (14, 20) <span class="bibleref" data-id="S19_13">1 Samuel 9:13</span> / Sirah 18, 25 / <span class="bibleref" data-id="MK6_42">Mark 6:42</span>-43 / <span class="bibleref" data-id="MK8_19">8:19</span> / <span class="bibleref" data-id="LK9_17">Luke 9:17</span> / Ioan 6 ,12 (14, 21) Marcu 6 ,44 / <span class="bibleref" data-id="LK9_14">9:14</span></p><p>Le dă ucenicilor pâinile, pentru ca să-şi amintească pururea minunea şi s-o pomenească mereu în mintea lor, măcar că ei îndegrab au uitat-o. Şi să nu socoteşti că după nălucire a făcut minunea, de aceea rămân prisosinţe ["fărâmituri"]!</p><p>Şi sunt "douăsprezece coşuri" cu "fărâmituri", pentru ca şi Iuda să poarte un coş şi să nu cadă întru păcatul vinderii Lui, ţinând minte minunea.</p> <p>Şi înmulţeşte şi pâinile şi peştii, ca să arate că El este Făcătorul pământului şi al mării şi că cele ce mâncăm în fiecare zi de la El sunt date şi de Dânsul sunt înmulţite.</p><p>Iar în pustie face această minune, ca să nu creadă cineva că au fost acestea cumpărate din vreun oraş de prin preajmă. Astfel le înţelegem după chipul istoric.</p><p>Iar după înalta înţelegere, învaţă că, de vreme ce Irod - mintea cea trupească şi de piele a iudeilor, că aşa se tâlcuieşte "Irod" - a tăiat capul lui Ioan, care este cap al Proorocilor, n-a crezut [Irod] celor care l-au proorocit pe Hristos, pentru aceea pleacă de la ei Iisus "în loc pustiu" (<span class="bibleref" data-id="MT14_3">Matthew 14:3</span>) - adică la neamuri, care erau "pustii" de Dumnezeu - şi tămăduieşte pe cei bolnavi cu sufletul şi apoi îi şi hrăneşte pe aceştia. Că de nu ne va ierta nouă păcatele şi nu ne va vindeca bolile prin Botez, nu ne hrăneşte pe noi cu împărtăşirea preacuratelor Taine, fiindcă cel ce nu este botezat nu se împărtăşeşte.</p><p>Iar "[ca la] cinci mii de bărbaţi" erau, pentru că rău boleau la cele cinci simţiri, care se şi vindecă prin cele "cinci pâini". Că, de vreme ce cele cinci simţiri boleau [erau bolnave], câte sunt rănile, atâtea şi emplasturile [leacurile].</p><p>Iar "doi peşti" sunt cuvintele pescarilor: un "peşte" Evanghelia, alt "peşte" Apostolul.</p><p>Alţii prin "cinci pâini" au înţeles cele cinci cărţi ale lui Moise: Facerea, Ieşirea, Leviticul, Numerii, Deuteronomul.</p><p>Şi cele "douăsprezece coşuri" care au fost ridicate şi purtate de Apostoli arată că pe toate câte noi nu putem să le mâncăm - adică să le înţelegem - pe acestea Apostolii le-au purtat şi le-au înţeles.</p><p>Şi spune "afară de femei şi de copii", pentru că se cere de la creştin să nu aibă nimic copilăresc sau femeiesc şi nebărbătesc [într-însul].</p></span>
<span class="comm-v-num">Verse 22</span><span class="v MT14_22" data-id="MT14_22"><span class="note-word">14, 22: Şi îndată Iisus a silit pe ucenici să intre în corabie şi să treacă înaintea Lui, pe ţărmul celălalt, până ce El va da drumul mulţimilor.</span><p>(14, 22) <span class="bibleref" data-id="JN6_17">John 6:17</span></p><p>Despărţirea cea cu anevoie a ucenicilor a arătat-o în chip umbrit, zicând: "a silit" -, căci ei voiau pururea împreună cu El să fie. Şi sloboade noroadele, nevrând să le ducă după El, ca să nu Se pară iubitor de slavă deşartă.</p></span>
<span class="comm-v-num">Verse 23-24</span><span class="v MT14_23-24" data-id="MT14_23-24"><span class="note-word">14, 23-24: Iar dând drumul mulţimilor, S-a suit în munte ca să Se roage singur. Şi, făcându-se seară, era singur acolo. (24) Iar corabia era acum la multe stadii departe de pământ, fiind învăluită de valuri, căci vântul era împotrivă.</span><p>(14, 23) <span class="bibleref" data-id="MK6_46">Mark 6:46</span>-47 / <span class="bibleref" data-id="JN6_15">John 6:15</span> (14, 24) <span class="bibleref" data-id="MK6_48">Mark 6:48</span> / <span class="bibleref" data-id="JN6_18">John 6:18</span></p><p>Pentru a ne arăta nouă că se cuvine să ne rugăm fără răspândirea minţii, "Se suie în munte", căci toate pentru noi le face, El neavând trebuinţă de rugăciune. Şi Se roagă până "seara", învăţându-ne pe noi ca nu degrabă să ne depărtăm de la rugăciune şi mai vârtos noaptea să ne rugăm, căci atunci este linişte multă.</p><p>Iar pe ucenici îi lasă să se înviforeze, ca să se deprindă a suferi cu vitejie ispitele şi ca să cunoască puterea Lui. Încă şi "corabia era în mijlocul mării", ca mai mare să fie frica ucenicilor.</p></span>
<span class="comm-v-num">Verse 25-27</span><span class="v MT14_25-27" data-id="MT14_25-27"><span class="note-word">14,25-27: Iar la a patra strajă din noapte, a venit la ei Iisus, umblând pe mare. (26) Văzându-L umblând pe mare, ucenicii s-au înspăimântat, zicând că e nălucă şi, de frică, au strigat. (27) Dar El le-a vorbit îndată, zicându-le: îndrăzniţi, Eu sunt; nu vă temeţi!</span><p>(14, 25) <span class="bibleref" data-id="JB9_8">Job 9:8</span> / <span class="bibleref" data-id="MK6_48">Mark 6:48</span> / <span class="bibleref" data-id="JN6_19">John 6:19</span> (14, 26) <span class="bibleref" data-id="MK6_49">Mark 6:49</span> (14, 27) <span class="bibleref" data-id="JN6_20">John 6:20</span></p><p>Nu de îndată, ci "întru a patra strajă" a stat Iisus înaintea lor ca să potolească furtuna, învăţându-i astfel ca să nu ceară îndată izbăvire din primejdii, ci să sufere cu bărbăţie. Şi a venit "întru a patra strajă", căci noaptea se împarte în patru de ostaşii care străjuiesc pe rând unul după altul, fiecare având trei ceasuri de strajă. Deci Domnul, după al nouălea ceas din noapte, umblând pe apă ca un Dumnezeu, a stat înaintea lor. Iar lor li s-a părut a fi "nălucă", din pricina acelui lucru neobişnuit şi străin, necunoscându-L pe El după chip, atât pentru că era noapte, cât şi pentru că le era frică.</p><p>Iar El, întâi îi face pe ei îndrăzneţi, zicând: "Eu sunt Cel Care pe toate le pot, îndrăzniţi!"</p></span>
<span class="comm-v-num">Verse 28</span><span class="v MT14_28" data-id="MT14_28"><span class="note-word">24, 28: Iar Petru, răspunzând, a zis: Doamne, dacă eşti Tu, porunceşte să vin la Tine pe apă.</span><p>Petru, fiind cu dragoste prea fierbinte pentru Hristos, pofteşte [vrea] îndată să meargă aproape de Dânsul - şi mai înainte decât ceilalţi. Şi crede [Petru] că nu numai Iisus singur umblă pe deasupra apelor, ci şi lui îi va da aceasta Şi nu a zis: "porunceşte să umblu", ci, "porunceşte să vin la Tine", pentru că grăieşte nu după trufie, ci după dragostea pe care o avea pentru Hristos.</p></span>
<span class="comm-v-num">Verse 29-30</span><span class="v MT14_29-30" data-id="MT14_29-30"><span class="note-word">24, 29-30: El i-a zis: Vino. Iar Petru, coborându-se din corabie, a mers pe apă şi a venit către Iisus. (30) Dar, văzând vântul, s-a temut şi, începând să se scufunde, a strigat, zicând: Doamne, scapă-mă!</span><p>(14, 30) Matei 8 ,25</p><p>Domnul i-a aşternut lui Petru marea [sub picioare], arătând puterea Sa însă vezi cum, Petru, biruind cea mai mare [din primejdii], adică marea, se înfricoşează de vânt, aşa de slabă este firea omenească. Şi îndată ce s-a înfricoşat, atunci a şi început "a se afunda" Petru, iar aceasta şi pe el l-a făcut a nu cugeta înalt, iar pe ceilalţi ucenici i-a mângâiat, că poate l-ar fi pizmuit.</p><p>Încă S-a aratăt şi cu cât este mai presus Hristos decât dânsul [Petru].</p></span>
<span class="comm-v-num">Verse 31-32</span><span class="v MT14_31-32" data-id="MT14_31-32"><span class="note-word">24, 31-33: Iar Iisus, întinzând îndată mâna, l-a apucat şi a zis: Puţin credinciosule, pentru ce te-ai îndoit? (32) Şi suindu-se ei în corabie, s-a potolit vântul. (33) Iar cei din corabie I s-au închinat, zicând: Cu adevărat, Tu eşti Fiul lui Dumnezeu.</span><p>(14, 31) <span class="bibleref" data-id="MT8_26">Matthew 8:26</span> / <span class="bibleref" data-id="JM1_6">James 1:6</span> (14, 32) <span class="bibleref" data-id="PS106_29">Psalm 106:29</span> / <span class="bibleref" data-id="JH1_15">Jonah 1:15</span> / <span class="bibleref" data-id="MT8_26">Matthew 8:26</span> / <span class="bibleref" data-id="MK6_51">Mark 6:51</span> (14, 33) <span class="bibleref" data-id="LK4_41">Luke 4:41</span> <span class="bibleref" data-id="LK9_20">9:20</span> / <span class="bibleref" data-id="JN1_49">John 1:49</span></p><p>Arătând Hristos că nu vântul a fost pricina afundării, ci împuţinarea sufletului, nu ceartă vântul, ci pe Petru, cel ce s-a împuţinat la suflet. Pentru aceasta şi ridicându-l pe el, l-a pus deasupra apei, lăsând vântul să sufle [mai departe]. Însă nu cu totul s-a îndoit Petru, ci oarecât, adică în parte; căci, pentru că s-a înfricoşat, arată că s-a îndoit în credinţă, dar pentru că a strigat "Doamne, mântuieşte-mă!", cu aceasta a vindecat necredinţa şi de aceea este numit "puţin credincios", iar nu "necredincios".</p><p>Iar cei din corabie, încetând vântul, au fost şi ei sloboziţi de frică şi cunoscându-L dintru acestea pe Iisus, mărturisesc Dumnezeirea Lui, căci nu era lucru al omului să umble pe mare, ci al lui Dumnezeu. Precum şi David zice: "în mare este calea Ta şi cărările Tale în ape multe" (<span class="bibleref" data-id="PS76_12">Psalm 76:12</span>).</p><p>Iar după înalta înţelegere, "corabie" este pământul, iar "valurile", viaţa aceasta care este turburată de duhurile cele viclene. "Noapte" este necunoştinţa [necunoaşterea]; iar "întru a patra strajă", adică la sfârşitul veacurilor a venit Hristos. Căci întâia strajă este legământul cu Avraam, a doua - Legea lui Moise, a treia - Proorocii, iar a patra - Venirea Domnului, căci El a mântuit pe cei care erau învăluiţi de furtună, venind la noi, aşa încât noi, cunoscându-L pe El, ne închinăm Lui ca unui Dumnezeu.</p><p>Dar înţelege şi aceasta: că lepădarea lui Petru şi întoarcerea şi pocăinţa lui mai înainte le-au însemnat [arătat, vestit] cele ce i s-au întâmplat lui pe mare, că după cum acolo semeţindu-se, zice: "Nu mă voi lepăda de Tine" (<span class="bibleref" data-id="MT26_35">Matthew 26:35</span>; <span class="bibleref" data-id="MK14_31">Mark 14:31</span>; <span class="bibleref" data-id="JN13_37">John 13:37</span>), aşa şi aici: "Porunceşte-mi să vin la Tine pe apă". Şi după cum atunci a fost slobozit [lăsat] a se lepăda, tot aşa şi aici a fost slobozit [lăsat] a se afunda. Aici Domnul i-a întins mâna şi nu l-a lăsat să se înece, iar acolo, prin pocăinţă, l-a tras pe el dintru adâncul lepădării.</p></span>
<span class="comm-v-num">Verse 34-36</span><span class="v MT14_34-36" data-id="MT14_34-36"><span class="note-word">14, 34-36: Şi, trecând dincolo, au venit în pământul Ghenizaretului. (35) Şi, cunoscându-L, oamenii locului aceluia au trimis în tot acel ţinut şi au adus la El pe toţi bolnavii. (36) Şi-L rugau ca numai să se atingă de poala hainei Lui; şi câţi se atingeau se vindecau.</span><p>(14, 34) <span class="bibleref" data-id="MK6_53">Mark 6:53</span> (14, 35) <span class="bibleref" data-id="MK6_54">6:54</span>-55 / <span class="bibleref" data-id="LK6_18">Luke 6:18</span> (14, 36) <span class="bibleref" data-id="MK3_10">Mark 3:10</span> / <span class="bibleref" data-id="MK6_56">6:56</span> / <span class="bibleref" data-id="LK6_19">Luke 6:19</span></p><p>După multă vreme venind Iisus în Ghenizaret, nu numai din vedere, ci şi din semne [minuni] cunoscându-L pe El, oamenii arată credinţă fierbinte, încât doresc măcar "de poala [hainei] Lui să se atingă" şi atingându-se, au dobândit tămăduirea</p><p>Deci, aşa şi tu, atinge-te de marginea "hainei" lui Hristos - adică de sfârşitul Venirii Lui în trup -, că de vei crede că S-a înălţat, te vei "mântui". Că "haină" este trupul, iar "poala" a lui, sfârşitul vieţii celei de pe pământ.</p></span>

</div>
<div class="footer"><div class="nav">
<a class="prev" href="MT13.html">&lt;</a>
<a class="home" href="index.html">=</a>
<a class="next" href="MT15.html">&gt;</a>
</div></div>
</body>
</html>