\id EZK 26-EZKROA.usfm BIBLIA SAU SFÂNTA SCRIPTURĂ versiune diortosită după Septuaginta, redactată, adnotată şi tipărită de Bartolomeu Valeriu Anania
\ide UTF8
\h Iezechiel
\toc1 Iezechiel
\toc2 IEZECHIEL
\mt IEZECHIEL
\c 1
\p
\v 1 Şi a fost că în cel de al treizecilea an, în luna a patra, în cea de a cincea zi a lunii, eu mă aflam în mijlocul celor robiţi , la râul Chebar ; şi cerurile s'au deschis şi am văzut vedenia lui Dumnezeu.
\v 2 În cea de a cincea zi a lunii a patra, în cel de al cincilea an al înrobirii regelui Ioiachim,
\v 3 fost-a cuvântul Domnului către Iezechiel, fiul lui Buzi, preotul, în ţara Caldeilor, la râul Chebar; acolo a fost peste mine mâna Domnului .
\v 4 Şi m'am uitat; şi, iată, un vânt-vârtej venea dinspre miazănoapte, şi un nor mare într'însul, şi strălucire împrejuru-i şi foc sclipitor, iar în mijlocul lui ca şi cum ar fi fost o arătare de chihlimbar în mijlocul focului, şi strălucire într'însa.
\v 5 Şi în mijloc, ca o asemănare de patru făpturi vii; şi aceasta era înfăţişarea lor: asemănare de om le era pe deasupra.
\v 6 Şi fiecare avea patru feţe, şi fiecare avea câte patru aripi.
\v 7 Picioarele le erau drepte, iar labele picioarelor le erau întraripate; şi scântei erau, ca arama lucitoare, iar aripile le erau uşoare.
\v 8 Sub aripi, în cele patru laturi ale lor, era o mână de om.
\v 9 Feţele lor şi aripile lor, ale celor patru, erau ţinându-se una de alta; şi feţele celor patru nu se întorceau când ele umblau, ci fiecare umbla avându-şi faţa înainte.
\v 10 Iar asemănarea feţelor lor: o faţă de om, o faţă de leu la dreapta celor patru, o faţă de viţel la stânga celor patru şi o faţă de vultur la toate cele patru.
\v 11 Cele patru îşi aveau aripile întinse deasupra; la fiecare, două aripi erau împreunate una cu alta, iar două le acopereau trupurile pe deasupra.
\v 12 Şi fiecare mergea drept înainte; oriîncotro mergea vântul, mergeau şi ele, şi nu se întorceau.
\v 13 În mijlocul făpturilor vii era o înfăţişare ca a unor cărbuni de foc aprins, ca o înfăţişare de făclii învârtindu-se printre făpturile cele vii; şi strălucire de foc, iar din foc ieşea fulger.
\v 14 Şi făpturile vii mergeau şi se întorceau alergând, ca o vedere de fulger.
\v 15 Şi m'am uitat; şi, iată, cele patru aveau [fiecare] o roată pe pământ, în apropierea celor patru făpturi vii.
\v 16 Înfăţişarea roţilor era ca o înfăţişare de crisoberil ; cele patru aveau aceeaşi înfăţişare; iar după lucrarea lor erau ca şi cum ar fi fost roată'n roată.
\v 17 Ele înaintau în toate cele patru laturi ale lor, şi'n timpul mersului nu se învârteau;
\v 18 nici obezile nu li se învârteau; şi erau înalte; şi le-am privit, şi obezile celor patru erau pline de ochi de jur-împrejur.
\v 19 Când mergeau făpturile cele vii, mergeau şi roţile odată cu ele; şi când făpturile cele vii se ridicau de la pământ, se ridicau şi roţile.
\v 20 Oriîncotro se întâmpla să fie norul, acolo era şi vântul gata să meargă; roţile mergeau şi se ridicau odată cu făpturile vii, căci duh de viaţă era în roţi.
\v 21 Când mergeau făpturile vii, mergeau şi roţile; când se opreau ele, se opreau şi roţile; când ele se ridicau de la pământ, odată cu ele se ridicau şi roţile, căci duh de viaţă era în roţi.
\v 22 Asemănarea de deasupra capetelor făpturilor celor vii era ca tăria cerului , ca o înfăţişare de cristal răspândită pe deasupra aripilor lor;
\v 23 iar sub tăria cerului, aripile lor întinse, bătând una spre alta; şi câte două pentru fiecare, cu care îşi acopereau trupurile.
\v 24 Şi'n timp ce ele zburau, auzeam fâlfâitul aripilor lor ca un glas de ape multe, ca glasul Celui-Puternic; când mergeau, era sunet de grai ca un zgomot de oaste tăbărâtă; când stăteau, aripile lor încetau.
\v 25 Şi, iată, glas de deasupra tăriei cerului ce se afla peste capetele lor! Când ele se opreau, aripile li se lăsau în jos.
\v 26 Iar deasupra tăriei cerului ce se afla deasupra capetelor lor era ceva ca înfăţişarea safirului; şi ceva ce semăna cu un tron; iar peste ceea ce semăna cu un tron era o asemănare ca înfăţişarea unui om, deasupra.
\v 27 Şi am văzut ceva ca faţa chihlimbarului şi ca o înfăţişare de foc împrejurul lăuntrului său; în sus de ceea ce părea a fi coapsele sale şi până jos de la ceea ce părea a fi coapsele sale am văzut înfăţişare de foc, şi strălucirea ei de jur-împrejur.
\v 28 Precum arată curcubeul din nor în zi de ploaie, aşa era vederea strălucirii de jur-împrejur. Aceasta a fost vederea asemănării slavei Domnului; şi am văzut şi am căzut cu faţa la pământ şi am auzit glas grăind.
\c 2
\p
\v 1 Şi mi-a zis: "Fiul omului , ţine-te pe picioarele tale şi-ţi voi grăi!"
\v 2 Şi Duhul a venit peste mine şi m'a luat şi m'a ridicat şi m'a pus pe picioarele mele; şi L-am auzit grăind către mine.
\v 3 Şi mi-a zis: "Fiul omului, te trimit la casa lui Israel, la cei ce s'au răzvrătit împotriva Mea; la ei, care s'au răzvrătit împotriva Mea, ei şi părinţii lor, până'n ziua de astăzi.
\v 4 Şi fiindcă ei sunt copii neobrăzaţi şi cu inima împietrită, Eu te trimit la ei, iar tu le vei spune: Aşa grăieşte Domnul:
\v 5 Doar-doar vor auzi ori se vor teme - fiindcă ei sunt un neam de răzvrătiţi - şi vor cunoaşte că profet eşti tu între ei.
\v 6 Iar tu, fiul omului, să nu te temi de ei, şi nici să te înspăimânţi de faţa lor - fiindcă ei îşi vor ieşi din minţi şi se vor ridica împotrivă-ţi de jur-împrejur, iar tu locuieşti în mijlocul scorpionilor -, de vorbele lor să nu te temi şi de faţa lor să nu te înspăimânţi, fiindcă ei sunt un neam de răzvrătiţi.
\v 7 Şi tu le vei grăi cuvintele Mele; doar-doar vor auzi ori se vor teme, fiindcă ei sunt un neam de răzvrătiţi.
\v 8 Iar tu, fiul omului, ascultă-L pe Cel care-ţi grăieşte; tu să nu te răzvrăteşti, aşa cum face casa răzvrătirii; deschide-ţi gura şi mănâncă ce-ţi dau Eu".
\v 9 Şi m'am uitat; şi, iată, o mână întinsă spre mine; şi în ea, o carte făcută sul.
\v 10 Şi El a desfăcut-o în faţa mea: era scrisă şi pe dinlăuntru, şi pe dinafară; şi erau scrise în ea plângere şi bocet şi vai.
\c 3
\p
\v 1 Şi mi-a zis: "Fiul omului, mănâncă această carte şi du-te şi grăieşte către fiii lui Israel!"
\v 2 Astfel mi-a deschis el gura şi m'a făcut să mănânc cartea.
\v 3 Şi mi-a zis: "Fiul omului, gura ta va mânca şi pântecele tău se va sătura cu această carte care ţi se dă!" Aşa că am mâncat-o; şi-n gura mea era dulce ca mierea.
\v 4 Şi mi-a zis: "Fiul omului, du-te şi intră la casa lui Israel şi grăieşte-le cuvintele mele!
\v 5 Că tu nu eşti trimis la un popor cu limbă prăpăstioasă şi vorbire greoaie, ci la casa lui Israel;
\v 6 nici la popoare multe de altă vorbire sau de altă limbă, nici la cei cu limba aspră, ale căror cuvinte să nu le înţelegi; că de te-aş fi trimis la unii ca aceia, ei te-ar fi ascultat;
\v 7 dar casa lui Israel nu va vrea să te asculte, fiindcă ei pe Mine nu Mă vor asculta; că toată casa lui Israel e îndărătnică şi cu inima împietrită.
\v 8 Şi, iată, Eu ţi-am făcut faţa tot atât de tare ca şi feţele lor şi biruinţa tot atât de puternică precum biruinţa lor;
\v 9 şi fi-va de-a pururi mai tare decât piatra; nu te teme de ei, nici să te sperii de faţa lor, fiindcă ei sunt un neam de răzvrătiţi".
\v 10 Şi mi-a zis: "Fiul omului, primeşte în inima ta toate cuvintele Mele pe care Eu le-am grăit către tine, şi cu urechile tale auzi-le.
\v 11 Şi du-te; intră în robie, la fiii poporului tău, şi le vei grăi şi vei zice: "Aşa grăieşte Domnul!"; doar-doar vor auzi şi se vor muia".
\v 12 Atunci Duhul m'a luat şi am auzit înapoia mea un glas ca de mare cutremur, zicând: "Binecuvântată fie mărirea Domnului, din locul Său!"
\v 13 Şi am zărit glasul aripilor făpturilor celor vii bătând una spre alta, şi glasul roţilor în apropierea lor, şi glasul cutremurului.
\v 14 Şi Duhul Domnului m'a ridicat şi m'a luat şi am mers pe sus întru pornirea duhului meu; şi mâna Domnului era puternică peste mine.
\v 15 Şi pe sus am intrat în robie şi am mers împrejurul celor ce locuiesc la râul Chebar, la cei ce se aflau acolo; şi am stat acolo şapte zile, învârtindu-mă în mijlocul lor.
\v 16 Şi a fost că după aceste şapte zile s'a făcut cuvântul Domnului către mine, zicând:
\v 17 "Fiul omului, am făcut din tine străjer asupra casei lui Israel; iar tu vei auzi cuvânt din gura Mea şi-i vei ameninţa din parte-Mi.
\v 18 Când Eu îi voi spune nelegiuitului: "Cu moarte vei muri!", dar tu nu-i vei atrage luarea-aminte - să-i atragi nelegiuitului luarea-aminte să se întoarcă din căile lui şi să fie viu -, nelegiuitul acela va muri în nelegiuirea lui, dar sângele lui din mâna ta îl voi cere.
\v 19 Dar dacă tu îi atragi nelegiuitului luarea-aminte şi el nu se întoarce din nelegiuirea lui şi din calea lui, nelegiuitul acela va muri în nelegiuirea lui, iar tu îţi vei mântui sufletul.
\v 20 Şi dacă dreptul se va abate de la dreptăţile sale şi va săvârşi nelegiuire şi Eu voi aduce înainte-i pedeapsă, el va muri, pentru că tu nu i-ai atras luarea-aminte; el va muri în păcatele lui, fiindcă dreptăţile făcute de el nu vor fi amintite; dar sângele lui din mâna ta îl voi cere.
\v 21 Dar dacă tu îi vei spune dreptului să nu păcătuiască, iar el nu va păcătui, dreptul va trăi negreşit, fiindcă i-ai atras luarea-aminte, iar tu îţi vei mântui sufletul".
\v 22 Şi mâna Domnului a venit peste mine; şi El mi-a zis: "Scoală-te şi ieşi la câmp, şi acolo ţi se va grăi".
\v 23 Şi m'am sculat şi am ieşit la câmp; şi, iată, slava Domnului stătea acolo, precum în vedenie, aşa cum era slava Domnului pe care eu o văzusem la râul Chebar; şi am căzut cu faţa la pământ.
\v 24 Atunci a venit Duhul asupră-mi şi m'a aşezat pe picioarele mele şi a grăit către mine şi mi-a zis: "Intră şi închide-te în mijlocul casei tale!
\v 25 Şi tu, fiul omului, iată: legături s'au pregătit pentru tine, iar ei te vor lega cu ele şi nu vei ieşi din mijlocul lor.
\v 26 Iar Eu îţi voi lega limba şi vei asurzi şi nu le vei fi cel-ce-mustră; fiindcă ei sunt neam al răzvrătirii.
\v 27 Dar când Eu voi grăi către tine, atunci îţi voi deschide gura, iar tu le vei spune: Aşa grăieşte Domnul: Cel ce aude, să audă; cel ce nu se supune, să nu se supună; fiindcă e o casă de răzvrătiţi.
\c 4
\p
\v 1 Iar tu, fiul omului, ia-ţi o cărămidă şi pune-o înaintea feţei tale şi vei scrijeli pe ea o cetate; şi anume, Ierusalimul.
\v 2 Şi vei face asupră-i împresurare : vei zidi întărituri împotriva ei, o vei înconjura cu şanţ, vei aşeza împotriva ei tabere şi'mpotriva ei vei pune aruncătoare de pietre şi de flăcări.
\v 3 Iar tu ia-ţi o tigaie de fier şi o vei pune drept zid de fier între tine şi cetate; tu te vei aşeza cu faţa către ea: ea va fi împresurată, iar tu eşti cel ce o va împresura. Aceasta le va fi semn fiilor lui Israel.
\v 4 Iar tu te vei culca pe partea ta cea stângă şi vei pune peste ea nedreptăţile casei lui Israel, după numărul celor o sută cincizeci de zile pe durata cărora vei sta culcat pe ea şi vei purta nedreptăţile lor.
\v 5 Fiindcă Eu am rânduit asupră-ţi nedreptăţile lor pentru un număr de zile, anume pentru o sută nouăzeci de zile : aşa vei purta tu nedreptăţile casei lui Israel.
\v 6 După ce vei împlini aceste lucruri, te vei culca pe partea ta cea dreaptă şi vei purta nedreptăţile casei lui Iuda timp de patruzeci de zile; ţi-am rânduit o zi pentru un an.
\v 7 Iar tu îţi vei îndrepta faţa spre împresurarea Ierusalimului şi-ţi vei întări braţul şi vei profeţi împotriva lui.
\v 8 Şi, iată, Eu am pregătit pentru tine legături: nu vei putea să te întorci de pe o parte pe cealaltă până ce se vor isprăvi zilele împresurării tale.
\v 9 Ia-ţi grâu şi orz şi bob şi linte şi mei şi ovăz şi le vei pune într'un vas de lut şi vei face din ele pâini pentru tine; şi le vei mânca pe durata celor o sută nouăzeci de zile, după numărul zilelor cât vei sta culcat pe partea ta.
\v 10 Iar hrana pe care o vei mânca va fi după cântar: douăzeci de sicli pe zi - şi vei mânca din vreme'n vreme .
\v 11 Şi apa o vei bea cu măsură: a şasea parte dintr'un hin - din vreme'n vreme o vei bea .
\v 12 Ca pe o turtă de orz le vei mânca; iar de ochii lor le vei ascunde în balegă de om.
\v 13 Şi vei zice: - Aşa grăieşte Domnul, Dumnezeul lui Israel: Aşa vor mânca fiii lui Israel, necurat, printre neamuri!"
\v 14 Atunci am zis: "Nicidecum, Doamne, Dumnezeul lui Israel, că sufletul meu nu s'a pângărit cu necurăţii; de când m'am născut şi până astăzi eu n'am mâncat dintr'un animal mort sau sfâşiat, şi nici vreo carne spurcată nu mi-a intrat în gură".
\v 15 Iar Domnul mi-a zis: "Iată, în loc de balegă de om ţi-am dat balegă de bou: pe ea îţi vei coace pâinile".
\v 16 Şi mi-a zis Domnul: "Fiul omului, iată, Eu voi nimici prisosul de pâine în Ierusalim; şi vor mânca pâine după cântar şi la rând; şi apa cu măsură o vor bea, în stare de sleire;
\v 17 ca să ducă ei lipsă de pâine şi de apă; şi se va stinge omul şi fratele lui şi'ntru nedreptăţile lor vor lâncezi.
\c 5
\p
\v 1 Iar tu, fiul omului, ia-ţi o sabie mai ascuţită decât briciul bărbierului; să faci rost de ea pentru tine şi o vei trece pe capul tău şi pe barba ta; şi vei lua o cumpănă cu talgere şi vei despărţi părul:
\v 2 O pătrime o vei arde în foc, în mijlocul cetăţii, când se vor împlini zilele împresurării; o pătrime o vei lua şi o vei arde în mijlocul ei [al cetăţii]; o pătrime o vei tăia cu sabia, mărunţind-o de jur-împrejur; iar o pătrime o vei risipi în vânt, iar Eu voi trage sabia în urma lor.
\v 3 Din aceasta însă vei mai lua un smoc şi-l vei împătura în poala hainei tale.
\v 4 Tot din aceasta vei mai lua [câteva fire] şi le vei arunca în mijlocul focului, şi cu foc le vei arde; din ele foc va izbucni.
\v 5 Aşa grăieşte Domnul: Acesta este Ierusalimul; în mijlocul neamurilor l-am aşezat, pe el şi ţările din preajma lui.
\v 6 Iar tu vei vesti hotărârile Mele oricărui nelegiuit din mijlocul neamurilor şi legiuirile Mele [oricărui nelegiuit] din mijlocul ţărilor dimprejur; că ei au lepădat hotărârile Mele, iar întru legiuirile Mele n'au umblat.
\v 7 De aceea, aşa grăieşte Domnul: Pentru că prilejul vostru [de a păcătui l-aţi luat] din neamurile ce se află împrejurul vostru, iar voi n'aţi umblat pe calea legiuirilor Mele, şi nici nu Mi-aţi păzit poruncile, dar nici după legiuirile neamurilor dimprejurul vostru n'aţi făptuit,
\v 8 de aceea zice Domnul: Iată, Eu sunt împotriva ta, şi'n mijlocul tău voi face judecată sub ochii neamurilor.
\v 9 Şi voi face întru tine lucruri pe care nu le-am făcut şi asemenea cărora nu voi mai face, pe măsura tuturor urâciunilor tale.
\v 10 De aceea, în mijlocul tău îşi vor mânca părinţii copiii şi copiii îşi vor mânca părinţii; şi'n tine voi face judecăţi, şi pe toţi cei rămaşi ai tăi îi voi risipi în fiece vânt.
\v 11 De aceea, [aşa cum] viu sunt Eu - zice Domnul: Fiindcă tu ai pângărit sfintele Mele locaşuri cu toate spurcăciunile tale, şi Eu te voi lepăda pe tine, şi ochiul Meu nu te va cruţa, şi milă de tine nu-Mi va fi.
\v 12 O pătrime din tine cu moarte va pieri, o pătrime din tine în mijlocul tău de foame se va slei, o pătrime din tine în fiece vânt o voi risipi, şi o pătrime din tine de sabie va cădea de jur-împrejurul tău, iar Eu voi scoate sabia în urma lor.
\v 13 Asupra lor se va plini mânia Mea şi urgia Mea; şi tu vei cunoaşte că Eu, Domnul, Eu am grăit în gelozia Mea, atunci când Mi-am plinit mânia asupra lor.
\v 14 Şi te voi face pustiu, pe tine şi pe fiicele tale dimprejurul tău, sub ochii tuturor trecătorilor.
\v 15 De plâns vei ajunge şi vrednic de milă printre neamurile dimprejurul tău, atunci când răzbunarea mâniei Mele va fi făcut în tine judecăţi. Eu, Domnul, am grăit.
\v 16 Şi când voi fi trimis împotriva lor săgeţile foamei, atunci ei vor fi nimiciţi, iar Eu voi sfărâma prisosul tău de pâine.
\v 17 Şi voi trimite împotriva ta foamete şi fiare sălbatice şi Mă voi răzbuna pe tine; moarte şi sânge vor trece prin tine, şi sabie de jur-împrejur peste tine voi aduce. Eu, Domnul, am grăit".
\c 6
\p
\v 1 Şi a fost cuvântul Domnului către mine, zicând:
\v 2 "Fiul omului, aţinteşte-ţi faţa spre munţii lui Israel şi profeţeşte despre ei.
\v 3 Şi vei zice: Voi, munţii lui Israel, auziţi cuvântul Domnului: Aşa le grăieşte Domnul munţilor şi dealurilor şi văilor şi pădurilor: Iată, sabie aduc asupra voastră, iar locurile voastre cele înalte vor pieri.
\v 4 Jertfelnicele voastre vor fi sparte'n bucăţi, precum şi vetrele voastre idoleşti , iar pe cei ucişi ai voştri îi voi arunca înaintea idolilor voştri;
\v 5 stârvurile fiilor lui Israel le voi pune'n faţa idolilor lor , iar oasele voastre le voi risipi împrejurul jertfelnicelor voastre.
\v 6 Peste tot unde locuiţi, cetăţile vor fi pustiite, iar locurile voastre cele înalte se vor deşerta, pentru ca jertfelnicele voastre să piară de istov, idolii voştri să fie sfărâmaţi, vetrele voastre idoleşti să fie surpate, iar faptele voastre, stârpite.
\v 7 [Oameni] ucişi vor cădea în mijlocul vostru, iar voi veţi cunoaşte că Eu sunt Domnul.
\v 8 Dar pe aceia dintre voi care au scăpat de sabie printre neamuri îi voi lăsa întru voi, atunci când vă voi risipi prin alte ţări;
\v 9 atunci aceia dintre voi care au scăpat de sabie printre neamurile la care au fost duşi în robie îşi vor aduce aminte de Mine (că M'am jurat împotriva inimii lor care pleacă de la Mine'n desfrânare şi împotriva ochilor lor care se desfrânează după cum au apucat) şi feţele lor vor plânge pentru răutăţile pe care ei le-au făcut întru toate urâciunile lor.
\v 10 Şi vor cunoaşte că Eu, Domnul, nu în zadar le-am spus că le voi face tot răul acesta".
\v 11 Aşa grăieşte Domnul: "Bate din mâini şi bate din picior şi zi: "Bravo, bravo!" peste toate urâciunile casei lui Israel, că de sabie şi de foamete şi de moarte vor cădea.
\v 12 Cel ce este aproape va cădea de sabie; cel ce este departe va muri prin moarte; cel ce se află în împresurare se va topi de foame, iar Eu Îmi voi plini mânia asupră-le.
\v 13 Atunci veţi cunoaşte că Eu sunt Domnul, când cei ucişi ai voştri vor fi în mijlocul idolilor voştri, împrejurul jertfelnicelor voastre din fiece deal înalt şi din fiece vârf de munte şi de sub fiece copac umbros, acolo unde ei le-au îmbiat mireasmă dulce idolilor lor.
\v 14 Şi Eu Îmi voi întinde mâna împotriva lor: pământul lor îl voi face pustiu şi pustiit, începând de la pustiul Diblat , peste tot unde locuiesc ei, şi veţi cunoaşte că Eu sunt Domnul".
\c 7
\p
\v 1 Şi a fost cuvântul Domnului către mine, zicând:
\v 2 "Şi tu, fiul omului, zi: Aşa-i grăieşte Domnul pământului lui Israel: Vine sfârşitul! Sfârşitul vine peste cele patru colţuri ale pământului!
\v 3 Vine sfârşitul! Acum este sfârşitul asupră-ţi; şi voi trimite la tine şi Mă voi răzbuna pentru toate căile tale şi-ţi voi pune în faţă toate urâciunile tale.
\v 4 Ochiul Meu nu te va cruţa, nici că-Mi va fi milă de tine, ci-ţi voi pune'n spinare propriile tale purtări, iar urâciunile tale în mijlocul tău vor fi, şi vei cunoaşte că Eu sunt Domnul".
\v 5 Fiindcă aşa grăieşte Domnul: "Iată, vine nenorocire peste nenorocire!
\v 6 Sfârşitul vine, vine sfârşitul, îţi stă deasupra capului, iată-l că vine!
\v 7 Îţi vine rândul, locuitor al pământului; vremea a sosit, ziua s'a apropiat, nu cu nelinişte şi nici cu suferinţe.
\v 8 Acum de aproape Îmi voi vărsa mânia asupră-ţi, şi peste tine Îmi voi plini urgia şi te voi judeca după purtările tale şi toate urâciunile tale ţi le voi pune'n spinare.
\v 9 Ochiul Meu nu te va cruţa, nici că-Mi va fi milă de tine; că-ţi voi pune'n spinare propriile tale purtări, iar urâciunile tale în mijlocul tău vor fi, şi vei cunoaşte că Eu sunt Domnul Care loveşte.
\v 10 Iată sfârşitul, iată ziua Domnului!; dacă toiagul a'nflorit, trufia s'a înălţat.
\v 11 El va sfărâma bolta'nstelată a nelegiuitului, şi nu cu nelinişte, nici cu grabă.
\v 12 Vremea a venit, iată ziua!; cel ce cumpără să nu se bucure, iar cel ce vinde să nu plângă,
\v 13 fiindcă cel ce cumpără nu se va mai întoarce niciodată la cel ce vinde, nici că va putea omul să-şi ţină ochiul domn pe propria sa viaţă.
\v 14 Sunaţi din trâmbiţă şi judecaţi-i pe toţi laolaltă.
\v 15 Război cu sabie în afară, foamete şi moarte înlăuntru; cei din câmp vor muri de sabie, iar pe cei din cetate îi va nimici foametea şi moartea.
\v 16 Fugarii lor vor scăpa şi vor fi în munţi ca nişte porumbei gemând ; şi pe toţi îi voi ucide, pe fiecare pentru nelegiuirile sale.
\v 17 Toate mâinile se vor slăbănogişi toate coapsele se vor spurca cu umezeală.
\v 18 Cu sac se vor încinge,spaimă îi va acoperi.Pe fiece chip, ruşine,pe fiece cap, chelie.
\v 19 Argintul lor va fi lepădat pe uliţe,iar aurul lor va fi dispreţuit.Argintul şi aurul lor nu vor putea să-i scapeîn ziua urgiei Domnului. Sufletele lor nu se vor săturaşi pântecul lor nu se va umple,căci chin a ajuns peste nelegiuirile lor.
\v 20 Alesele lor podoabe spre trufie şi le-au pusşi făcut-au din ele chipuri ale urâciunilor lor;de-aceea le-au făcut, să le fie necurăţie.
\v 21 Şi le voi da în mâinile străinilorsă le rupă'n bucăţeleşi molimelor pământuluisă le fie de pradă:şi le vor pângări.
\v 22 Şi-Mi voi întoarce faţa de la ei,iar ei Îmi vor pângări stăpânia şi fără pază vor intra în eleşi le vor spurca;
\v 23 şi necurăţie vor face,că-i plin pământul de norodşi plină-i cetatea de nelegiuire.
\v 24 Şi voi aduce pe cele mai rele dintre neamurişi le vor moşteni caseleşi voi întoarce furia tăriei lorşi sfintele lor lucruri spurcate vor fi.
\v 25 Şi cu toate că ispăşirea va venişi pacea fi-va căutată,ea nu va fi.
\v 26 Vai peste vai va fişi veste peste veste;vedenie de profet vor cere,dar legea va pieri de la preotşi sfatul de la cei bătrâni.
\v 27 Regele'n cernire va plânge, prinţul în întristare se va'mbrăca,iar mâinile poporului ţării se vor slăbănogi;după purtările lor le voi faceşi după judecăţile lor îi voi pedepsişi vor cunoaşte că Eu sunt Domnul".
\c 8
\p
\v 1 Şi a fost că în cel de al şaselea an, în luna a cincea, în cea de a cincea zi a lunii eu şedeam în casa mea, iar bătrânii Iudeilor îmi şedeau în faţă. Şi a venit peste mine mâna Domnului.
\v 2 Şi m'am uitat. Şi, iată, asemănarea unui chip de bărbat: de la mijloc până jos, foc; iar de la mijlocul său în sus, ca boarea unui chip , ca vederea unui chihlimbar.
\v 3 Şi a întins ceva ca asemănarea unei mâini şi m'a apucat de creştetul capului; şi Duhul m'a ridicat între pământ şi cer şi m'a adus în Ierusalim, întru vedenia lui Dumnezeu, la tinda porţii celei dinlăuntru, cea care cată spre miazănoapte, acolo unde era stâlpul Cumpărătorului.
\v 4 Şi, iată, slava Domnului Dumnezeului lui Israel era acolo, aşa cum o văzusem la câmp.
\v 5 Şi mi-a zis: "Fiul omului, ridică-ţi ochii spre miazănoapte!" Şi mi-am ridicat ochii spre miazănoapte; şi, iată, dinspre miazănoapte spre poarta de răsărit a jertfelnicului, la intrare, acest chip al Geloziei.
\v 6 Şi mi-a zis: "Fiul omului, ai văzut ce fac aceştia?, cum săvârşesc cei din casa lui Israel mari fărădelegi aici, aşa ca Eu să Mă îndepărtez de locaşul Meu cel sfânt? Dar vei vedea nelegiuiri şi mai mari".
\v 7 Şi m'a dus în tinda curţii. Şi m'am uitat; şi, iată, în perete era o spărtură.
\v 8 Şi mi-a zis: "Fiul omului, sapă în perete". Şi am săpat; şi, iată, o uşă.
\v 9 Şi mi-a zis: "Intră şi vezi nelegiuirile cele rele pe care le săvârşesc ei astăzi aici!"
\v 10 Şi am intrat: şi m'am uitat; şi, iată, tot felul de târâtoare şi de dobitoace şi toţi idolii casei lui Israel zugrăviţi pe el, de jur-împrejur.
\v 11 Iar în faţa lor, la mijloc, stăteau şaptezeci de bărbaţi dintre bătrânii casei lui Israel, şi Iehonia, fiul lui Şafan; şi fiecare din ei ţinea în mână o cădelniţă, din care se ridica fumul de tămâie.
\v 12 Şi mi-a zis: "Fiul omului, ai văzut ce fac aici bătrânii casei lui Israel? Fiecare din ei în cămara lui de taină, fiindcă ei au zis: "Domnul nu vede; Domnul a părăsit pământul!""
\v 13 Şi mi-a zis: "Vei vedea însă nelegiuiri şi mai mari pe care le fac aceştia".
\v 14 Şi m'a dus în tinda casei Domnului, cea care cată spre miazănoapte; şi, iată, acolo se aflau femei care şedeau şi-l plângeau pe Tamuz.
\v 15 Şi mi-a zis: "Fiul omului, ai văzut? Vei vedea însă deprinderi şi mai rele decât acestea".
\v 16 Şi m'a dus în curtea lăuntrică a casei Domnului; şi, iată, la intrarea locaşului Domnului, între tindă şi jertfelnic, se aflau ca la douăzeci şi cinci de bărbaţi, cu spatele către locaşul Domnului şi cu faţa spre partea dimpotrivă; iar aceştia i se închinau soarelui.
\v 17 Şi mi-a zis: "Fiul omului, ai văzut? Să fie oare prea puţin pentru casa lui Iuda să facă nelegiuirile pe care le-a făcut aici? Că au umplut pământul de fărădelegi şi s'au răsucit să-mi stârnească mânia. Iată, sunt ca nişte batjocoritori.
\v 18 De aceea, Eu cu mânie Mă voi purta; ochiul Meu nu va cunoaşte cruţare, şi nici nu voi avea vreo milă; când ei cu glas mare Îmi vor striga în auz, Eu nu-i voi auzi".
\c 9
\p
\v 1 Şi El a strigat cu glas mare în urechile mele, zicând: "Apropiatu-s'a pedepsirea cetăţii!...". Şi fiecare avea'n mână arme de nimicire.
\v 2 Şi, iată, şase bărbaţi veneau de pe calea porţii celei înalte, cea care cată spre miazănoapte, şi fiecare avea în mână o secure; şi în mijlocul lor era un om îmbrăcat într'o haină lungă pân' la pământ, iar peste mijloc purta o cingătoare de safir. Şi au venit şi au stătut în apropierea jertfelnicului de aramă.
\v 3 Şi slava Dumnezeului lui Israel s'a ridicat de deasupra heruvimului care era peste ei către tinda casei. Şi l-a chemat pe omul cel îmbrăcat în haină lungă pân' la pământ, care avea cingătoare peste mijloc,
\v 4 şi i-a zis: "Treci prin mijlocul Ierusalimului şi pune un semn pe frunţile oamenilor care suspină şi pe ale celor ce se întristează pentru toate nelegiuirile ce se fac în mijlocul lor".
\v 5 Şi'n auzul meu le-a zis acelora: "Mergeţi după el în cetate şi loviţi; ochii voştri să nu aibă nici o cruţare, voi să nu aveţi milă.
\v 6 Ucideţi pân' la nimicire bătrân şi tânăr şi fecioară şi prunci şi femei; dar să nu vă atingeţi de nici unul din cei ce poartă semn. Începeţi cu cele sfinte ale Mele". Şi au început cu bărbaţii cei bătrâni ce se aflau în casă.
\v 7 Şi le-a zis: "Spurcaţi casa şi umpleţi căile cu leşuri; şi loviţi!"
\v 8 Şi a fost că'n timp ce ei loveau, eu am căzut cu faţa la pământ şi am strigat şi am zis: "Vai, Doamne!, oare vei stârpi rămăşiţa lui Israel vărsându-Ţi mânia asupra Ierusalimului?".
\v 9 Atunci El mi-a zis: "Nedreptatea casei lui Israel şi Iuda a devenit peste măsură de mare; că s'a umplut pământul de popoare multe, iar cetatea s'a umplut de nedreptate şi de necurăţie; fiindcă ei au zis: "Domnul a părăsit pământul, Domnul nu vede!...".
\v 10 De aceea ochiul Meu nu va cruţa, nici că voi avea vreo milă; purtările lor în capetele lor le voi întoarce".
\v 11 Şi, iată, bărbatul cel îmbrăcat cu haină lungă pân' la pământ şi încins cu cingătoare peste mijloc a răspuns şi a zis: "Am făcut aşa cum mi-ai poruncit".
\c 10
\p
\v 1 Şi m'am uitat; şi, iată, deasupra tăriei cereşti ce se afla peste capul heruvimilor: asemănarea unui tron deasupra lor, cum e piatra de safir.
\v 2 Şi El a grăit către bărbatul îmbrăcat în haină [lungă]: "Intră între roţile ce se află sub heruvimi; de prin mijlocul heruvimilor umple-ţi mâinile cu cărbuni aprinşi şi risipeşte-i peste cetate!" Şi el a intrat în raza văzului meu.
\v 3 Când bărbatul a intrat, heruvimii stăteau de-a dreapta casei; iar norul a umplut curtea cea dinlăuntru.
\v 4 Atunci slava Domnului s'a ridicat de la heruvimi spre tinda casei; şi norul a umplut casa, iar curtea s'a umplut de strălucirea slavei Domnului.
\v 5 Şi glasul aripilor heruvimilor se auzea până'n curtea cea din afară, ca glasul Atotţiitorului Dumnezeu atunci când vorbeşte.
\v 6 Şi a fost că atunci când El i-a poruncit bărbatului îmbrăcat în veşmântul cel sfânt, zicând: "Ia foc din mijlocul roţilor ce se află între heruvimi!", el a intrat şi a stat lângă roţi.
\v 7 Şi heruvimul şi-a întins mâna în mijlocul focului ce se afla între heruvimi şi a luat şi l-a pus în mâinile bărbatului îmbrăcat în veşmântul cel sfânt, care l-a luat şi a ieşit.
\v 8 Şi am văzut că heruvimii aveau dedesubtul aripilor lor ceva asemănător cu nişte mâini de om.
\v 9 Şi m'am uitat; şi, iată: alături de heruvimi, patru roţi; câte o roată lângă fiecare heruvim; iar înfăţişarea roţilor era ca înfăţişarea cărbunilor aprinşi.
\v 10 Înfăţişarea lor era asemănătoare în toate cele patru, ca şi cum ar fi fost roată'n roată.
\v 11 Când ele înaintau, înaintau în cele patru laturi ale lor; şi'n timpul mersului nu se învârteau, ci oriîncotro se îndrepta cea dintâi, după ea mergeau şi celelalte; şi'n timpul mersului nu se învârteau.
\v 12 Şi spatele şi mâinile şi aripile lor şi roţile erau pline de ochi de jur-împrejurul celor patru roţi.
\v 13 Şi roţile acestea se numeau, în auzul meu, Galgal.
\v 14 Fiecare avea patru feţe: faţa celei dintâi era faţă de heruvim, faţa celei de a doua era faţă de om, a celei de a treia era faţă de leu, iar a celei de a patra era faţă de vultur.
\v 15 Şi heruvimii s'au ridicat; aceasta e făptura vie pe care o văzusem la râul Chebar.
\v 16 Când înaintau heruvimii, alături de ei înaintau şi roţile; iar când heruvimii îşi deschideau aripile ca să se înalţe desupra pământului, roţile lor nu se învârteau, ci doar se ţineau de ei.
\v 17 Când se opreau ei, se opreau şi ele: iar când se înălţau ei, şi ele se înălţau, căci duh de viaţă era în ele.
\v 18 Şi slava Domnului a ieşit din tinda casei şi a stat pe heruvimi.
\v 19 Heruvimii şi-au deschis aripile şi sub ochii mei s'au înălţat deasupra pământului; când ei înaintau, şi roţile li se ţineau aproape. Şi s'au oprit la tinda porţii casei Domnului; şi slava Dumnezeului lui Israel era peste ei, deasupra.
\v 20 Aceasta este fiinţa vie pe care o văzusem sub Dumnezeul lui Israel la râul Chebar, şi am cunoscut că erau heruvimi.
\v 21 Fiecare avea câte patru feţe şi fiecare avea câte opt aripi; iar sub aripile lor, asemănare de mâini de om.
\v 22 Asemănarea feţelor lor: erau aceleaşi feţe pe care le văzusem sub slava Dumnezeului lui Israel la râul Chebar; şi fiecare mergea spre partea pe care o avea în faţă.
\c 11
\p
\v 1 Duhul m'a ridicat şi m'a dus la poarta casei Domnului, cea care cată spre răsărit. Şi, iată, la intrarea porţii se aflau ca la douăzeci şi cinci de bărbaţi; iar în mijlocul lor i-am văzut pe Iehonia, fiul lui Azur, şi pe Pelatia, fiul lui Benaia, căpeteniile poporului.
\v 2 Iar Domnul mi-a zis: "Fiul omului, aceştia sunt oamenii care cugetă deşertăciuni şi dau sfaturi rele în această cetate,
\v 3 cei ce zic: "Oare de curând au fost zidite casele? Aceasta e căldarea, iar noi suntem cărnurile".
\v 4 De aceea, profeţeşte împotriva lor, profeţeşte, fiul omului!"
\v 5 Şi Duhul Domnului a căzut peste mine şi mi-a zis: "Grăieşte: Aşa grăieşte Domnul: Aşa aţi grăit voi, casa lui Israel; iar Eu ştiu ce sfaturi are duhul vostru.
\v 6 Pe morţii voştri i-aţi înmulţit în această cetate, iar căile ei le-aţi umplut de răniţi.
\v 7 De aceea, aşa grăieşte Domnul: morţii voştri, cei pe care i-aţi ucis în mijlocul ei, aceştia sunt cărnurile, iar ea este căldarea; iar pe voi vă voi scoate din mijlocul ei.
\v 8 De sabie vă temeţi, sabie voi aduce asupra voastră, zice Domnul.
\v 9 Şi vă voi scoate din mijlocul ei şi vă voi da în mâinile străinilor, şi judecăţi voi face între voi.
\v 10 De sabie veţi cădea, iar Eu vă voi judeca în munţii lui Israel şi veţi cunoaşte că Eu sunt Domnul.
\v 11 Aceasta nu va fi pentru voi căldare, iar voi nu veţi fi cărnuri în mijlocul ei; în munţii lui Israel vă voi judeca
\v 12 şi veţi cunoaşte că Eu sunt Domnul. Că'ntru poruncile Mele n'aţi umblat şi rânduielile Mele nu le-aţi îndeplinit, ci aţi lucrat după rânduielile neamurilor ce vă înconjoară".
\v 13 Şi a fost că'n timp ce eu profeţeam, Pelatia, fiul lui Benaia, a murit. Iar eu am căzut cu faţa la pământ şi am strigat cu glas mare şi am zis: "Vai, vai, Doamne, isprăveşti Tu oare şi cu rămăşiţa lui Israel?...".
\v 14 Şi a fost cuvântul Domnului către mine, zicând:
\v 15 "Fiul omului, fraţii tăi şi oamenii cu care tu robeşti împreună şi toată casa lui Israel au ajuns la capăt; ei sunt cei cărora locuitorii Ierusalimului le zic: "Ţineţi-vă departe de Domnul!; nouă ni s'a dat ţara spre moştenire!...".
\v 16 De aceea, aşa zice Domnul: Pe ei îi voi lepăda printre neamuri şi-i voi risipi pe tot pământul, dar acolo, în ţările unde se vor duce, Eu le voi fi un mic locaş al sfinţeniei.
\v 17 De aceea, aşa grăieşte Domnul: Îi voi lua de printre neamuri şi-i voi aduna de prin ţările în care i-am risipit şi le voi da pământul lui Israel.
\v 18 Şi vor intra acolo şi vor înlătura toate urâciunile lui şi toate nelegiuirile ce se află pe el.
\v 19 Şi le voi da o altă inimă; şi duh nou voi pune într'înşii; inima lor de piatră le-o voi smulge din trup şi le voi da o inimă de carne,
\v 20 pentru ca ei în poruncile Mele să umble şi rânduielile Mele să le păzească şi să le facă; şi ei Îmi vor fi Mie popor, iar Eu le voi fi lor Dumnezeu.
\v 21 Cât despre cei a căror inimă umblă după urâciunile şi nelegiuirile lor, purtările lor în capul lor le voi întoarce, zice Domnul".
\v 22 Atunci heruvimii şi-au deschis aripile, iar roţile li se ţineau alături, şi slava Domnului era peste ei, deasupra.
\v 23 Şi slava Domnului s'a ridicat din mijlocul cetăţii şi a stat pe muntele ce se afla în faţa cetăţii.
\v 24 Şi Duhul m'a ridicat şi m'a dus în ţara Caldeilor, la locul robiei, în vedenie, întru Duhul lui Dumnezeu; şi m'am ridicat de la vedenia pe care o văzusem.
\v 25 Şi le-am grăit celor din robie toate cuvintele Domnului, pe care El mi le arătase.
\c 12
\p
\v 1 Şi a fost cuvântul Domnului către mine, zicând:
\v 2 "Fiul omului, tu locuieşti în mijlocul nedreptăţilor celor ce au ochi să vadă şi nu văd, ale celor ce au urechi să audă şi nu aud; fiindcă ei sunt o casă a răzvrătirii.
\v 3 Aşadar, tu, fiul omului, pregăteşte-ţi o boccea de mers în robie, în plină zi, sub ochii lor; şi tu vei fi dus în robie sub ochii lor, din locul unde te afli către un alt loc, pentru ca ei să vadă că sunt o casă a răzvrătirii.
\v 4 Îţi vei scoate bocceaua, bocceaua de robie, în plină zi, sub ochii lor. Şi vei ieşi seara, sub ochii lor, aşa cum se duce cel robit.
\v 5 Fă-ţi o spărtură în zid şi ieşi prin ea.
\v 6 Sub ochii lor vei ridica [bocceaua] pe umăr şi vei ieşi pe ascuns; să-ţi acoperi faţa şi să nu vezi pământul; că Eu pe tine semn te-am făcut casei lui Israel".
\v 7 Iar eu aşa am făcut, după toate pe care El mi le-a poruncit. Şi'n plină zi mi-am scos bocceaua ca pe o boccea de mers în robie, iar seara mi-am făcut o spărtură în zid şi am ieşit pe ascuns; sub ochii lor mi-am luat [bocceaua] pe umăr.
\v 8 Iar dimineaţa a fost cuvântul Domnului către mine, zicând:
\v 9 "Fiul omului, nu cumva ţi-a spus casa lui Israel, casa răzvrătirii: "Ce faci?".
\v 10 Spune-le: Aşa grăieşte Domnul Domn: Celui ce stăpâneşte şi celui ce e căpetenie în Ierusalim şi întregii case a lui Israel ce se află în mijlocul lor
\v 11 spune-le că Eu fac semne în mijlocul lor; precum am făcut, aşa le va fi: în pribegie şi'n robie vor merge.
\v 12 Cel ce stăpâneşte în mijlocul lor îşi va ridica [bocceaua] pe umăr şi'ntru ascuns va ieşi prin zid; spărtură va face, ca să poată trece prin el; faţa şi-o va acoperi, aşa ca nici un ochi să nu-l vadă, şi nici el să nu vadă pământul.
\v 13 Iar Eu Îmi voi arunca plasa asupră-i, iar el se va prinde în mreaja Mea şi-l voi duce în Babilon, în ţara Caldeilor; dar el n'o va vedea, deşi va muri acolo.
\v 14 Şi pe toţi cei care-i stau în preajmă şi pe toţi cei care-l ajută îi voi risipi în fiece vânt, şi'n urma lor voi scoate sabie.
\v 15 Şi atunci vor cunoaşte că Eu sunt Domnul, când îi voi risipi printre neamuri şi-i voi împrăştia prin ţări.
\v 16 Dar dintre ei voi lăsa un număr mic de oameni [să scape] de sabie şi din foamete şi din moarte, pentru ca ei să-şi spună toate fărădelegile în mijlocul neamurilor la care au mers; şi vor cunoaşte că Eu sunt Domnul".
\v 17 Şi a fost cuvântul Domnului către mine, zicând:
\v 18 "Fiul omului, pâinea cu durere ţi-o vei mânca şi apa cu chin şi cu necaz ţi-o vei bea.
\v 19 Şi vei grăi către poporul ţării: Aşa grăieşte Domnul către cei ce locuiesc în Ierusalim pe pământul lui Israel: Pâinea cu zgârcenie şi-o vor mânca şi apa cu prăpăd şi-o vor bea, ca să se pustiască pământul cu tot ce e pe el; că'ntru necredinţă se află toţi cei care-l locuiesc.
\v 20 Şi cetăţile lor cele locuite se vor pustii de istov, iar ţara se va pustii; şi veţi cunoaşte că Eu sunt Domnul".
\v 21 Şi a fost cuvântul Domnului către mine, zicând:
\v 22 "Fiul omului, ce înţelegeţi voi prin zicala aceasta de pe pământul lui Israel: "Zilele se lungesc, vedenia s'a topit"?.
\v 23 De aceea, spune-le: Aşa grăieşte Domnul: Voi pune capăt acestei zicale, iar casa lui Israel nicicum nu va mai spune această zicală, fiindcă tu le vei spune: Zilele sunt aproape, când orice vedenie se va rosti.
\v 24 Că nici o vedenie mincinoasă nu va mai fi, nici cineva care'n mijlocul fiilor lui Israel să înveţe doar ce place auzului.
\v 25 Pentru că Eu, Domnul, Eu Îmi voi grăi cuvintele; voi grăi şi voi face, şi nu voi mai amâna; fiindcă în zilele voastre, o, casă a răzvrătirii, voi grăi cuvântul şi-l voi face, zice Domnul".
\v 26 Şi a mai fost cuvântul Domnului către mine, zicând:
\v 27 "Fiul omului, casa răzvrătitoare a lui Israel zice: "Vedenia pe care o vede omul acesta e pentru zile'ndelungate şi el profeţeşte pentru vremi îndepărtate".
\v 28 De aceea spune-le: Aşa grăieşte Domnul: De acum înainte nici unul din cuvintele Mele nu va mai cunoaşte amânare, oricâte voi grăi; voi grăi şi voi face, zice Domnul".
\c 13
\p
\v 1 Şi a fost cuvântul Domnului către mine, zicând:
\v 2 "Fiul omului, profeţeşte împotriva profeţilor lui Israel care profeţesc, şi le vei spune profeţilor care profeţesc din propria lor inimă. Şi vei profeţi şi le vei spune: Auziţi cuvântul Domnului!
\v 3 Aşa grăieşte Domnul: Vai celor ce profeţesc din propria lor inimă, fără să vadă nimic.
\v 4 Profeţii tăi, Israele, sunt ca vulpile în pustiuri.
\v 5 Nu şi-au păstrat statura dreaptă, ci au adunat turma împotriva casei lui Israel; nu s'au ridicat la război cei ce zic: "În ziua Domnului...",
\v 6 cei ce văd [vedenii] mincinoase, prevestind deşertăciuni , cei ce zic: "Domnul grăieşte", dar pe care nu Domnul i-a trimis şi care-au început să ridice cuvânt.
\v 7 Au nu vedenie mincinoasă aţi văzut? Au nu prevestiri deşarte aţi grăit? Şi ziceţi: "Domnul grăieşte", dar nu Eu am grăit.
\v 8 De aceea, spune: Aşa grăieşte Domnul: De vreme ce cuvintele voastre sunt mincinoase şi prevestirile voastre deşarte, de aceea, iată, Eu sunt împotriva voastră, zice Domnul.
\v 9 Şi mâna Mi-o voi întinde împotriva profeţilor care văd [vedenii] mincinoase şi a celor ce grăiesc deşertăciuni; ei nu vor fi părtaşi la învăţătura poporului Meu, nici nu vor fi înscrişi în cartea casei lui Israel, şi nici în ţara lui Israel nu vor intra; şi vor cunoaşte că Eu sunt Domnul.
\v 10 Pentru că Mi-au înşelat poporul, zicând: "Pace! Pace!", şi pace nu este, iar dacă cineva zideşte un perete, ei îl spoiesc cu var şi el va cădea,
\v 11 spune-le celor ce spoiesc: "Va cădea"; şi va fi o ploaie năprasnică, iar Eu voi trimite pietroaie peste încheieturile lor şi ei vor cădea; şi va fi un vânt răscolitor şi se va sparge
\v 12 şi, iată, peretele a căzut! Şi nu vă vor spune: "Unde vă e spoiala cu care aţi spoit?".
\v 13 De aceea, aşa zice Domnul: Voi stârni un vânt răscolitor şi încărcat de furie, şi ploaie năprasnică fi-va în mânia Mea şi pietroaie voi aduce, spre nimicire de istov.
\v 14 Şi voi săpa pe dedesubt peretele pe care l-aţi spoit, şi el va cădea; şi-l voi culca la pământ şi temeliile i se vor descoperi; şi va cădea, iar voi veţi fi înăbuşiţi cu mustrări, şi veţi cunoaşte că Eu sunt Domnul.
\v 15 Şi-Mi voi plini mânia asupra peretelui şi'mpotriva celor ce-l spoiesc; şi va cădea. Şi v'am zis: Peretele nu este, şi nici cei care-l spoiesc:
\v 16 profeţii lui Israel care profeţesc despre Ierusalim şi-i văd pace atunci când nu e pace, zice Domnul.
\v 17 Şi tu, fiul omului, aţinteşte-ţi faţa împotriva fiicelor poporului tău, a celor ce profeţesc din propria lor inimă, şi profeţeşte împotriva lor.
\v 18 Şi vei zice: Aşa grăieşte Domnul: Vai acelora ce-şi cos perniţe sub încheietura cotului şi fac broboade pe fiece cap de orice statură, ca să stâlcească
\v 19 Şi M'au pângărit înaintea poporului Meu pentru o mână de orz şi o bucăţică de pâine, ca să ucidă suflete ce nu trebuie să moară şi să cruţe suflete ce nu trebuie să trăiască, în timp ce-i vorbeaţi unui popor care asculta cuvinte deşarte.
\v 20 De aceea, aşa zice Domnul Domn: Iată, Eu sunt împotriva perniţelor voastre cu care stâlciţi suflete şi le voi rupe de pe braţele voastre şi voi da drumul sufletelor pe care le-aţi stricat spre a le risipi.
\v 21 Şi vă voi rupe broboadele şi-Mi voi izbăvi poporul din mâinile voastre; în mâinile voastre nu vor mai fi ca să-i stâlciţi; şi veţi cunoaşte că Eu sunt Domnul.
\v 22 De vreme ce voi aţi abătut inima dreptului spre calea nedreptăţii fără ca Eu să i-o abat, de vreme ce voi întăriţi mâinile nelegiuitului pentru ca el nicicum să nu se abată de la calea lui cea rea ca să rămână viu,
\v 23 de aceea [vedenii] mincinoase nu veţi mai avea şi prevestiri deşarte nu veţi mai prevesti; poporul Mi-l voi izbăvi din mâna voastră, iar voi veţi cunoaşte că Eu sunt Domnul".
\c 14
\p
\v 1 Şi au venit la mine bărbaţi dintre bătrânii lui Israel şi au şezut în faţa mea.
\v 2 Şi a fost către mine cuvântul Domnului, zicând:
\v 3 "Fiul omului, bărbaţii aceştia şi-au pus închipuirile în inimă, iar în faţă şi-au pus pedeapsa nedreptăţilor lor; oare le voi răspunde?
\v 4 De aceea, vorbeşte-le, şi le vei spune: Aşa grăieşte Domnul: Oricărui om din casa lui Israel care-şi va pune închipuirile în inimă şi-şi va pune în faţă pedeapsa nedreptăţilor sale şi va veni la profet, Eu, Domnul, îi voi răspunde pe potriva minţii lui,
\v 5 aşa ca el să abată casa lui Israel pe potriva inimilor acelora care'n născocirile lor s'au înstrăinat de Mine.
\v 6 De aceea, spune-i casei lui Israel: Aşa grăieşte Domnul Domn: Întoarceţi-vă şi abateţi-vă de la năravurile voastre şi de la toate păcatele voastre şi'nturnaţi-vă feţele acolo unde au fost.
\v 7 Că oricărui om din casa lui Israel - sau dintre străinii ce s'au aşezat în Israel - care s'a înstrăinat de Mine şi-şi va pune închipuirile în inima sa şi-şi va pune în faţă pedeapsa nedreptăţilor sale şi va veni la profet să-l întrebe întrebându-Mă , Eu, Domnul, îi voi răspunde pe potriva a ceea ce se află înlăuntrul său.
\v 8 Şi faţa Mi-o voi îndrepta împotriva acelui om şi voi face din el pustiu şi ruină şi-l voi scoate din mijlocul poporului Meu, iar voi veţi cunoaşte că Eu sunt Domnul.
\v 9 Şi dacă un profet se înşală şi grăieşte cuvânt, Eu, Domnul, Eu sunt Cel ce l-a înşelat pe profetul acela, şi mâna Mi-o voi întinde asupra lui şi-l voi stârpi din mijlocul poporului lui Israel.
\v 10 Ei îşi vor purta nedreptatea lor: pe potriva nedreptăţii celor ce întreabă, aşa va fi şi nedreptatea profetului,
\v 11 pentru ca ea, casa lui Israel, să nu se mai rătăcească de Mine şi să nu se mai spurce cu toate păcatele lor; aşa Îmi vor fi ei Mie popor, iar Eu le voi fi Dumnezeu, zice Domnul".
\v 12 Şi a fost cuvântul Domnului către mine, zicând:
\v 13 "Fiul omului, dacă o ţară păcătuieşte împotriva Mea săvârşind o greşală, Eu Îmi voi întinde mâna peste ea şi-i voi zdrobi prisosul de pâine şi voi trimite foamete asupră-i şi voi nimici într'însa om şi dobitoc;
\v 14 şi dacă'n mijlocul ei vor fi aceşti trei bărbaţi: Noe, Daniel şi Iov, aceştia [doar] se vor mântui prin dreptatea lor, zice Domnul.
\v 15 Iar dacă Eu voi aduce iarăşi în ţară fiare fioroase şi o voi pedepsi şi voi face din ea un pustiu şi nu va fi cine să treacă prin ea, de frica fiarelor,
\v 16 şi dacă aceşti trei bărbaţi vor fi în mijlocul ei - viu sunt Eu! zice Domnul -, nici fii şi nici fiice nu vor scăpa, ci doar aceştia trei se vor mântui, iar pământul va fi nimicit.
\v 17 Sau dacă din nou voi aduce sabie împotriva acelei ţări şi dacă voi zice: - Sabie să treacă prin ţară!, şi voi nimici într'însa om şi dobitoc,
\v 18 chiar dacă aceşti trei bărbaţi ar fi în mijlocul ei - viu sunt Eu! zice Domnul -, ei nu vor scăpa fii şi fiice, ci doar ei singuri se vor mântui.
\v 19 Sau dacă Eu trimit din nou moarte asupra acelei ţări şi-Mi vărs mânia'n sânge asupră-i, ca să nimicesc într'însa om şi dobitoc
\v 20 şi dacă Noe şi Daniel şi Iov ar fi în mijlocul ei - viu sunt Eu! zice Domnul -, nici fii şi nici fiice nu vor scăpa; doar ei, prin dreptatea lor, îşi vor mântui sufletele.
\v 21 Aşa grăieşte Domnul: Iar dacă chiar asupra Ierusalimului aş trimite aceste patru cumplite pedepse ale Mele: sabie, foamete, fiare fioroase şi moarte, ca să nimicesc într'însul om şi dobitoc,
\v 22 dar, iată, în el vor rămâne unii care au scăpat şi care vor scoate dintr'însul fii şi fiice, iată că aceştia vor veni la voi, iar voi le veţi vedea purtările şi gândurile şi vă veţi căi pentru relele pe care le-am adus asupra Ierusalimului - pentru toate relele pe care Eu le-am adus asupra lui.
\v 23 Şi ei vă vor mângâia, pentru că voi le veţi vedea purtările şi gândurile, şi veţi cunoaşte că nu în zadar am făcut Eu toate câte am făcut în el, zice Domnul".
\c 15
\p
\v 1 Şi a fost cuvântul Domnului către mine, zicând:
\v 2 "Iar tu, fiul omului: Dintre toate lemnele crengilor ce se află printre arborii pădurii, ce se poate face oare din lemnul viţei de vie?
\v 3 Oare vor lua dintr'însa lemncare să fie bun de lucrat?Oare vor lua dintr'însa un cuica să agaţe de el un lucru oarecare?
\v 4 nimic, decât dată focului s'o mistuie;focul îi arde prisosuluscat peste an când se curăţă,şi ea devine'ntru totul nimic:este ea bună de ceva?
\v 5 nici chiar când este întreagănu-i bună să faci ceva din ea;dar oare când focul o mistuie,mai este ea bună de vreo treabă?
\v 6 De aceea, zi: - Aşa grăieşte Domnul:Ca pe-o coardă de viţă printre copacii păduriipe care Eu am dat-o focului s'o mistuie,aşa i-am dat pe cei ce locuiesc Ierusalimul.
\v 7 Faţa Mi-o voi îndrepta împotriva lor:Din foc vor ieşi, dar focul îi va arde; şi vor cunoaşte că Eu sunt Domnul,când faţa Mi-o voi stâlpi împotriva lor.
\v 8 Şi ţara o voi da spre pustiirepentru că ei fără greş au greşit,zice Domnul".
\c 16
\p
\v 1 Şi a fost cuvântul Domnul către mine, zicând:
\v 2 "Fiul omului, dă-i Ierusalimului mărturie despre fărădelegile lui!
\v 3 Şi vei zice: Aşa grăieşte Domnul către cetatea Ierusalimului: Rădăcina ta şi naşterea ta sunt în ţara Canaanului; tatăl tău era amoreu, iar mama ta, hetită.
\v 4 La naşterea ta - în ziua'n care te-ai născut - buricul nu ţi s'a tăiat, sânii nu s'au legat, în apă n'ai fost scăldată, nici cu sare n'ai fost sărată şi nici în scutece n'ai fost înfăşată.
\v 5 Nici că ochiul Meu s'a îndurat de tine, ca să facă pentru tine unul din aceste lucruri, să simtă cât de cât ceva pentru tine. Aruncată ai fost pe faţa câmpului, din pricina sluţeniei sufletului tău, atunci, în ziua'n care te-ai născut.
\v 6 Iar Eu am trecut prin apropierea ta şi te-am văzut îmbălată în sângele tău; şi ţi-am zis: Viaţă [să fie] din sângele tău:
\v 7 înmulţeşte-te! Te-am făcut ca iarba răsărind în pajişte; iar tu te-ai înmulţit şi ai crescut şi ai intrat în cetăţi de frunte; sânii ţi s'au ridicat, părul ţi s'a revărsat, goală erai şi neruşinată.
\v 8 Eu ţi-am trecut prin apropiere şi te-am văzut; şi, iată, era vremea ta, vremea delăsărilor. Şi Mi-am întins aripile peste tine şi ţi-am acoperit goliciunea; şi jurământ ţi-am făcut, şi'n legământ am intrat Eu cu tine - zice Domnul -, iar tu ai devenit a Mea.
\v 9 Şi'n apă te-am scăldat şi sângele ţi l-am spălat de pe tine şi te-am uns cu untdelemn;
\v 10 şi te-am îmbrăcat în broderii şi ţi-am pus dedesubturi de iachint şi te-am încins cu vison şi te-am înveşmântat în mătase
\v 11 şi cu podoabă te-am împodobit şi brăţări ţi-am pus la mâini şi salbă scumpă pe grumaz;
\v 12 şi inel ţi-am pus în nări şi cercei la urechi şi cunună de mărire pe cap.
\v 13 Aşa erai tu împodobită cu aur şi argint, aşa erau hainele tale: de vison, ţesute'n mătase şi broderii. Şi ai mâncat făinuţă de grâu şi miere şi untdelemn şi te-ai făcut frumoasă foarte.
\v 14 Şi ţi s'a dus numele printre neamuri din pricina frumuseţii tale, căci desăvârşită era în mlădierea ei, în frumuseţea pe care Eu am pus-o pe tine, zice Domnul.
\v 15 Dar tu te-ai încrezut în frumuseţea ta şi te-ai desfrânat la adăpostul renumelui tău şi ţi-ai pus desfrânarea la'ndemâna oricărui trecător, ca să fii a lui.
\v 16 Şi ai luat din hainele tale şi ţi-ai făcut idoli din cusătură de ac şi te-ai desfrânat pe ei: de aceea tu niciodată nu vei intra, şi nici va fi ceva la fel.
\v 17 Şi ai luat podoabele laudei tale făcute din aurul şi argintul Meu, pe care Eu ţi l-am dat, şi ţi-ai făcut chipuri bărbăteşti şi te-ai desfrânat cu ele.
\v 18 Şi ai luat din îmbrăcămintea ta pestriţă şi le-ai îmbrăcat şi le-ai pus înainte untdelemnul Meu şi tămâia Mea;
\v 19 şi pâinile Mele - pe care Eu ţi le-am dat - şi făinuţa de grâu şi untdelemnul şi mierea - cu care Eu te-am hrănit - le-ai pus înaintea lor pentru miros cu bună-mireasmă; da, aşa a fost, zice Domnul.
\v 20 Şi ai luat pe fiii tăi şi pe fiicele tale - pe care tu i-ai născut - şi i-ai jertfit lor spre nimicire, ca şi cum ar fi fost o desfrânare măruntă,
\v 21 şi ţi-ai sugrumat copiii şi i-ai dat lor ca prinos de ispăşire.
\v 22 Aceasta-i mai mult decât toată desfrânarea ta; şi nu ţi-ai amintit de zilele tinereţii tale, când erai goală şi neruşinată şi trăiai îmbălată în sângele tău.
\v 23 După toată răutatea ta, aşa s'a făcut, zice Domnul;
\v 24 şi ţi-ai zidit casă de desfrâu, şi'n fiece stradă ţi-ai ridicat culcuş;
\v 25 şi la intrarea fiecărui drum ţi-ai aşezat un loc de desfrânare şi ţi-ai întinat frumuseţea; şi ţi-ai desfăcut picioarele pentru orice trecător şi ţi-ai sporit desfrânarea.
\v 26 Şi te-ai desfrânat cu fiii Egiptului, vecinii tăi, cei cu carnea vânjoasă, şi'n multe feluri te-ai destrăbălat, ca să-Mi stârneşti mânia.
\v 27 Şi dacă Eu Îmi voi întinde mâna împotriva ta şi voi desfiinţa ceea ce tu ai rânduit, te voi da în vrerea celor ce te urăsc, fetele Filistenilor, care te-au abătut de la calea în care tu păcătuiai.
\v 28 Şi te-ai desfrânat mai mult decât fetele lui Asur, şi nici aşa nu te-ai săturat;
\v 29 da, te-ai desfrânat şi nu te-ai săturat. Şi ţi-ai sporit legăturile cu ţara Caldeilor, şi nici cu acestea nu te-ai săturat.
\v 30 De ce-aş face Eu un legământ cu fiica ta - zice Domnul - de vreme ce tu ai făcut toate aceste fapte de târfă şi întreit te-ai desfrânat
\v 31 întru fiicele tale? Tu ţi-ai zidit câte o casă de desfrâu la fiece deschidere de drum, şi'n fiece stradă ţi-ai ridicat culcuş şi te-ai făcut ca o târfă care adună plată.
\v 32 Femeia adulteră e asemenea ţie: primeşte simbrie de la bărbatul ei
\v 33 şi dă răsplată tuturor celor ce s'au desfrânat cu ea; şi tu le-ai dat răsplată tuturor ibovnicilor tăi; da, i-ai încărcat cu răsplată, pentru ca să roiască împrejuru-ţi întru desfrânarea ta.
\v 34 Şi'n tine s'a petrecut o stâlcire, întru a ta destrăbălare, mai mult decât în [alte] femei: nimeni după tine nu s'a desfrânat aşa, pentru că tu eşti aceea care dai plată, fără ca ţie să ţi se dea vreo plată, şi astfel s'au petrecut stâlceli întru tine.
\v 35 De aceea, tu, târfă, auzi cuvântul Domnului!
\v 36 Aşa grăieşte Domnul: Pentru că ţi-ai dat arama pe faţă, descoperită-ţi va fi goliciunea în destrăbălarea ta cu ibovnicii tăi şi'ntru toate scornelile nelegiuirilor tale şi'ntru sângele fiilor tăi pe care i-ai dat lor.
\v 37 De aceea, iată, Eu îi voi aduna împotrivă-ţi pe toţi ibovnicii cu care te-ai împreunat, pe toţi pe care i-ai iubit şi pe toţi pe care i-ai urât; şi-i voi aduna de jur-împrejur împotrivă-ţi şi le voi descoperi răutăţile tale, iar ei îţi vor vedea toată goliciunea.
\v 38 Şi Mă voi răzbuna pe tine cu răzbunarea [cuvenită] unei adultere şi vărsătorilor de sânge, şi voi aduce asupră-ţi sânge de mânie şi de gelozie.
\v 39 Şi te voi da în mâinile lor, iar ei îţi vor surpa casa de desfrâu şi-ţi vor nimici culcuşul şi te vor dezbrăca de hainele tale şi-ţi vor lua podoabele măririi tale şi te vor lăsa goală şi neruşinată.
\v 40 Şi gloate vor aduce asupră-ţi şi te vor lovi cu pietre şi cu săbiile lor te vor străpunge.
\v 41 Şi casele tale le vor arde'n foc şi vor face asupră-ţi răzbunare sub ochii multor femei; iar Eu te voi abate de la desfrâu, şi plată nu vei mai da.
\v 42 Aşa Îmi voi descărca Eu mânia asupră-ţi, iar gelozia Mea va fi îndepărtată de la tine, şi Mă voi odihni şi grijă nu voi mai avea.
\v 43 Că nu ţi-ai amintit de tinereţea ta şi M'ai întristat cu toate aceste fapte. De aceea, iată, purtările tale le-am făcut să cadă asupra capului tău - zice Domnul -, că aşa a lucrat necredinţa ta asupra tuturor nelegiuirilor tale.
\v 44 Acestea sunt toate lucrurile care s'au spus împotriva ta prin zicala:"Cum e mama, aşa e şi fiica".
\v 45 Tu eşti fiica mamei tale; tu eşti aceea care şi-a lepădat bărbatul şi copiii; şi soră le eşti surorilor tale care şi-au lepădat bărbaţii şi copiii; mama voastră e hetită, tatăl vostru e amoreu.
\v 46 Sora voastră mai mare, care locuieşte în stânga ta împreună cu fiicele ei, e Samaria, iar sora voastră mai tânără, care locuieşte în dreapta ta împreună cu fiicele ei, e Sodoma.
\v 47 Dar nici aşa, tu nu te-ai mulţumit să umbli în purtările lor şi să faci fărădelegile lor, şi le-ai întrecut în toate purtările tale.
\v 48 Viu sunt Eu, zice Domnul: Această Sodomă, sora ta, şi fiicele ei n'au făcut aşa cum tu ai făcut, tu şi fiicele tale.
\v 49 Marea nelegiuire a surorii tale Sodoma a fost mândria; ea şi fiicele ei se răsfăţau în îndestulare de pâine şi în belşug de vin; asta era totul pentru ea şi fiicele ei, şi nici un ajutor n'au pus în mâna săracului şi a celui lipsit.
\v 50 Şi se trufeau, şi'n faţa Mea făceau fărădelegi; şi le-am îndepărtat, aşa cum ai văzut.
\v 51 Dar nici Samaria nu a păcătuit nici pe jumătate din păcatele tale; tu ţi-ai sporit fărădelegile cu mult mai mult decât surorile tale şi le-ai îndreptăţit prin toate nelegiuirile pe care tu le-ai făptuit.
\v 52 Aşadar, tu poartă-ţi pedeapsa, fiindcă tu ţi-ai stricat surorile prin păcatele şi nelegiuirile pe care le-ai făcut mai mult decât ele şi le-ai îndreptăţit mai mult decât pe tine; aşadar, ruşinează-te şi poartă-ţi ocara prin aceea că le-ai îndreptăţit pe surorile tale.
\v 53 Şi-i voi întoarce pe cei robiţi ai lor, pe cei robiţi ai Sodomei şi ai fiicelor ei; şi-i voi întoarce pe cei robiţi ai Samariei şi ai fiicelor ei; şi'n mijlocul lor îi voi întoarce pe cei robiţi ai tăi,
\v 54 pentru ca tu să-ţi porţi pedeapsa şi să ai ocară din toate lucrurile pe care le-ai făcut ca să-Mi stârneşti mânia.
\v 55 Iar sora ta Sodoma cu fiicele ei vor fi reaşezate în starea lor de la'nceput; şi Samaria cu fiicele ei vor fi reaşezate în starea lor de la'nceput; şi tu cu fiicele tale veţi fi reaşezate în starea voastră de la'nceput.
\v 56 De sora ta, Sodoma, nici pomeneală n'a fost în gura ta la vremea semeţiei tale,
\v 57 mai înainte ca răutăţile tale să fi fost date în vileag; chiar şi acum, tu eşti ocara fiicelor Siriei şi a tuturor celor ce-i stau în preajmă, a fiicelor Filistenilor de care eşti înconjurată.
\v 58 Tu eşti aceea care porţi povara necredinţelor şi fărădelegilor tale, zice Domnul.
\v 59 Aşa grăieşte Domnul: Voi face cu tine aşa cum tu ai făcut, aşa cum te-ai purtat în aceste fapte, ca să-mi încalci legământul.
\v 60 Şi-Mi voi aduce aminte de legământul pe care l-am făcut cu tine în zilele tinereţii tale şi-ţi voi aşeza legământ veşnic.
\v 61 Iar tu îţi vei aduce aminte de purtarea ta şi lipsită cu totul vei fi de cinste când le vei primi pe surorile tale, atât pe cele mai vârstnice cât şi pe cele mai tinere; şi Eu ţi le voi da spre zidire, dar nu în virtutea legământului tău.
\v 62 Şi voi aşeza legământul Meu cu tine, iar tu vei cunoaşte că Eu sunt Domnul;
\v 63 ca să-ţi aduci aminte şi să te ruşinezi; şi'ntru ruşinarea ta să nu mai poţi deschide gura atunci când Eu te voi ierta pentru toate câte ai făcut, zice Domnul".
\c 17
\p
\v 1 Şi a fost cuvântul Domnului către mine, zicând:
\v 2 "Fiul omului, povesteşte o istorioară şi spune o parabolă către casa lui Israel.
\v 3 Şi vei zice: Aşa grăieşte Domnul:Vulturul cel mare cu aripi marişi uriaşă întindereşi cu gheare multe,îndrumat să intre în Libanşi să-şi ia, la alegere,ce vrea el dintr'un cedru,
\v 4 a cules vârfurile crenguţelorşi le-a dus în ţara Canaanului;în cetate zidită le-a pus.
\v 5 Apoi a luat din sămânţa acelei ţărişi a semănat-o într'un câmpodrăslit cu ape multe;la loc de privelişte a pus-o.
\v 6 Iar ea a răsăritşi s'a făcut o viţă firavă şi mică,aşa ca mugurii să i se vadă pe ea;rădăcinile îi erau dedesubt.Şi a devenit vieşi a făcut lăstarişi şi-a întins coardele.
\v 7 Dar s'a făcut un alt vultur marecu aripi marişi gheare multe ;şi, iată,via s'a răsucit rotindu-se spre el,şi rădăcinile tot către el,şi ramurile către el şi le-a întins,aşa ca el s'o udelaolaltă cu straturile ei de verdeaţă.
\v 8 Creştea în câmp frumos cu ape multe,să odrăslească şi să poarte poamă,aşa ca să se facă vie mare.
\v 9 De aceea, aşa grăieşte Domnul:Oare se va îndrepta? Nu cumva rădăcinile butucului eişi poama ei vor putrezişi toată pârga ei se va usca?Şi nu-i nevoie de braţ tare şi nici de gloată numeroasăca s'o smulgă din rădăcină.
\v 10 Şi, iată, creşte: se va şi'ndrepta?Nu cumva se va ofilide'ndată ce vântul sec o va atinge?Cu straturile ei de verdeaţă se va usca".
\v 11 Şi a fost cuvântul Domnului către mine, zicând:
\v 12 "Fiul omului, spune-i casei lui Israel, a răzvrătirii: Nu ştiţi oare ce înseamnă acestea?... Spune-le: Când va veni regele Babilonului împotriva cetăţii Ierusalimului, atunci îl va lua pe regele ei, ca şi pe principii ei, şi-i va duce la el în Babilon.
\v 13 Şi va lua din sămânţa regatului şi va face cu el un legământ, şi cu jurământ îl va lega; şi-i va lua pe principii ţării
\v 14 pentru ca ea să devină un regat slab, aşa ca niciodată să se mai ridice, ci să-i păzească legământul şi să-l întărească.
\v 15 Dar [regele] s'a rupt de el şi a trimis soli în Egipt, ca să-i dea cai şi mult popor. Oare se va îndrepta? Va scăpa oare cel ce lucrează pe dedesubt şi încalcă legământul?
\v 16 Viu sunt Eu! zice Domnul: Cel ce Mi-a necinstit jurământul şi a încălcat legământul Meu cu el, acolo, în locul unde se află regele care i-a dat domnia, în mijlocul Babilonului va muri.
\v 17 Şi nu cu oaste mare şi nici cu gloată multă va face Faraon război împotrivă-i, ridicând împrejuru-i dâmburi şi durând aruncătoare de flăcări, ca să omoare suflete multe.
\v 18 De vreme ce a necinstit jurământul până într'atât încât să rupă legământul, în timp ce Eu, iată, îi dădeam [în mână] mâna aceluia şi i-a făcut aceluia toate câte i-a făcut, el nu va scăpa.
\v 19 De aceea, zi: Aşa grăieşte Domnul: Viu sunt Eu!: Jurământul Meu pe care l-a necinstit şi legământul Meu pe care l-a călcat le voi întoarce asupra capului său.
\v 20 Şi mreaja Mea o voi întinde asupra lui, şi el se va prinde în împletitura ei; şi-l voi duce în Babilon şi acolo Mă voi judeca cu el pentru relele pe care le-a făcut împotriva Mea.
\v 21 Şi toţi fugarii lui, din orice tabără, de sabie vor cădea, iar rămăşiţa lui o voi risipi în fiece vânt; şi veţi cunoaşte că Eu, Domnul, Eu am grăit".
\v 22 De aceea, aşa grăieşte Domnul:"Eu voi lua, la alegere,crenguţe din vârful cedruluişi voi da de creştetul lăstarilor luişi le voi culege inimaşi o voi răsădi pe munte înalt;
\v 23 şi o voi atârna de un munte înaltal lui Israelşi o voi răsădişi ea va odrăsli mlădiţeşi roadă va purtaşi va fi un cedru mare;şi orice fiară se va odihni sub elşi orice pasăre la umbra luişi crengile-i vor fi precum au fost.
\v 24 Şi toţi copacii câmpuluivor şti că Eu sunt Domnul,Cel ce umilesc arborele înaltşi înalţ copacul cel smerit,Cel ce usuc lemnul verdeşi pe cel uscat îl înverzesc.Eu, Domnul, am grăit,şi Eu o voi face!"
\c 18
\p
\v 1 Şi a fost cuvântul Domnului către mine, zicând:
\v 2 "Fiul omului, ce înţelegeţi voi prin această zicală de printre fiii lui Israel, care zice:"Părinţii au mâncat aguridăşi fiilor li se strepezesc dinţii?".
\v 3 Viu sunt Eu! zice Domnul: Zicala aceasta nu va mai fi spusă în Israel!
\v 4 Că toate sufletele sunt ale Mele; precum sufletul tatălui, tot aşa şi sufletul fiului: ale Mele sunt; sufletul care păcătuieşte, acela va muri.
\v 5 Dar omul care va fi drept, care îndeplineşte judecată şi dreptate,
\v 6 care nu va mânca pe munţi şi nicicum nu-şi va ridica ochii spre născocirile idoleşti ale casei lui Israel şi nu va pângări femeia aproapelui său, iar de femeia ce se află'n vremea necurăţiei nu se va apropia
\v 7 şi pe nici un om nu-l va asupri, ci va înapoia zălogul datornicului său, cel care nu se va face vinovat de nici un jaf, ci pâinea sa o va da celui flămând, iar pe cel gol îl va îmbrăca,
\v 8 cel ce argintul nu şi-l va împrumuta cu camătă şi nu va lua ceva pe deasupra şi de la nedreptate îşi va întoarce mâna şi judecată dreaptă va face între un om şi aproapele său,
\v 9 şi'ntru poruncile Mele va umbla şi rânduielile Mele le va păzi, ca să le plinească: acela este drept, acela negreşit va trăi, zice Domnul.
\v 10 Dar dacă el dă naştere unui fiu rău, vărsător de sânge şi făcător de păcate,
\v 11 care nu va umbla în calea tatălui său celui drept, ci şi pe munţi a mâncat, şi pe femeia aproapelui său a pângărit-o
\v 12 şi pe cel sărac şi pe cel lipsit l-a asuprit şi a făcut jaf şi zălogul nu l-a înapoiat şi ochii şi i-a pus pe idoli şi fărădelege a săvârşit
\v 13 şi cu camătă a dat împrumut şi ceva pe deasupra a luat, acela nicicum nu va trăi; de vreme ce el a făcut toate aceste fărădelegi, cu moarte va muri şi sângele său asupra lui va fi.
\v 14 Dar dacă va da naştere unui fiu, şi [fiul] va vedea toate păcatele tatălui său, pe care acesta le-a făcut, şi se va teme şi nu va face ceva luându-se după ele,
\v 15 el, care pe munţi n'a mâncat şi ochii nu şi i-a pus pe născocirile idoleşti ale casei lui Israel şi pe femeia aproapelui său nu a pângărit-o
\v 16 şi pe nimeni n'a asuprit şi zălog nu şi-a păstrat şi pe nimeni n'a jefuit şi pâinea sa i-a dat-o celui flămând şi pe cel gol l-a îmbrăcat
\v 17 şi mâna şi-a întors-o de la nedreptate, şi camătă sau adaos nu a luat, şi dreptate a făcut şi'n poruncile Mele a umblat, acesta nu va muri întru nedreptăţile tatălui său, ci negreşit va trăi.
\v 18 Dar dacă tatăl său cu răutate îi va face cuiva necazuri sau va face jaf, acela împotrivire a făcut în mijlocul poporului Meu, şi'ntru nedreptatea sa va muri.
\v 19 Dar dacă voi veţi zice: "De ce n'a purtat fiul nedreptatea tatălui său?...": De vreme ce fiul dreptate şi milă a făcut, toate legiuirile Mele le-a păzit şi le-a plinit, el negreşit va trăi.
\v 20 Dar sufletul care păcătuieşte, acela va muri; şi fiul nu va purta nedreptatea tatălui său, iar tatăl nu va purta nedreptatea fiului său; dreptatea celui drept va fi asupra lui, iar nelegiuirea celui nelegiuit va fi asupra lui.
\v 21 Dacă însă nelegiuitul se va întoarce de la toate fărădelegile sale, pe care el le-a făcut, şi toate poruncile Mele le va păzi şi va face dreptate şi milă, acela negreşit va trăi şi nu va muri;
\v 22 nici una din nedreptăţile pe care le-a făcut nu va fi pomenită; el în dreptatea lui pe care a făcut-o, întru aceea va fi viu.
\v 23 Oare voiesc Eu cu tot dinadinsul moartea nelegiuitului - zice Domnul -, sau mai degrabă să se abată de la calea lui cea rea şi să fie viu?
\v 24 Dar dacă omul drept se va abate de la dreptatea sa şi va face nedreptate, atunci, potrivit tuturor fărădelegilor pe care el, nelegiuitul, le-a făcut, nici una din dreptăţile pe care el le făcuse nu va fi pomenită, ci întru greşala cu care a greşit şi întru păcatul cu care a păcătuit, întru acelea va muri.
\v 25 Dar voi aţi zis: "Calea Domnului nu-i de îndreptat...". Ascultaţi acum voi, toată casa lui Israel: Oare nu e calea Mea dreaptă? Nu cumva calea voastră e cea dreaptă?
\v 26 Când omul drept se abate de la dreptatea sa şi face nelegiuire şi moare întru fărădelegea pe care a făcut-o, el chiar întru aceea va muri.
\v 27 Iar când nelegiuitul se întoarce de la fărădelegea pe care a făcut-o şi va face judecată şi dreptate, acela şi-a păzit sufletul
\v 28 şi şi-a dat seama şi s'a întors de la toate răutăţile pe care le-a făcut; acela negreşit va fi viu şi nu va muri.
\v 29 Dar zice casa lui Israel: "Calea Domnului nu e dreaptă!...". Oare căile Mele nu sunt drepte, o, casa lui Israel?!; nu cumva doar căile voastre sunt drepte?
\v 30 De aceea, o, casa lui Israel, vă voi judeca pe fiecare după calea lui, zice Domnul; întoarceţi-vă şi abateţi-vă de la toate răutăţile voastre, şi nu va fi pentru voi osândă nedreaptă.
\v 31 Aruncaţi de pe voi toate răutăţile cu care aţi păcătuit împotriva Mea, şi faceţi-vă inimă nouă şi duh nou şi pliniţi toate poruncile Mele. De ce oare să muriţi, casa lui Israel? zice Domnul.
\v 32 Căci Eu nu doresc moartea celui ce moare - zice Domnul -; de aceea întoarceţi-vă şi veţi fi vii!
\c 19
\p
\v 1 Iar tu ridică o jelanie pentru principii lui Israel ;
\v 2 şi zi:Ce este mama ta?:Pui de leu născut în mijlocul leilor;în mijlocul leilor şi-a înmulţit puii.
\v 3 Şi unul din puii ei a făcut un saltşi leu s'a făcutşi a'nvăţat să prindă pradăşi oameni a mâncat.
\v 4 Auzit-au neamurile o zvoană împotrivă-i;în prăbuşirea lor a fost prinsşi cu botniţă l-au dus în ţara Egiptului.
\v 5 Ea a văzut că i-a fost luat şi dusşi inima dintr'însa a pierit.Şi l-a luat pe un altul din puii eişi l-a făcut leu.
\v 6 El îşi ducea viaţa printre leişi leu s'a făcutşi a'nvăţat să prindă pradăşi oameni a mâncat.
\v 7 Şi'n îndrăzneala lui dădea târcoaleşi le-a făcut cetăţile pustiişi a prăpădit pământulşi tot ce e pe elcu glasul răcnetului său.
\v 8 Şi neamuri împotriva lui s'au ridicatdin ţările vecineşi plasele şi le-au zvârlit asupră-işi'n prăbuşirea lor a fost el prins.
\v 9 L-au pus apoi în lanţuri şi'n cătuşe,iar el a venit la regele Babilonului,care l-a aruncat în temniţa de jos,aşa ca vocea lui să nu se-audăîn munţii lui Israel.
\v 10 Mama ta era ca o viţă,ca o floare'ntru'un rodiu răsădit în apă;din apă multă i se'nchegau mlădiţele şi roada.
\v 11 Şi i s'a dat toiag de cârmuirepeste un neam de principişi'ntru statura ei s'a înălţatîn mijlocul tulpinilorşi ea statura şi-a văzut-oîntru mulţimea ramurilor sale.
\v 12 Dar în mânie fost-a ea zdrobităşi aruncată la pământşi vântul arzător uscat-ace se afla într'însa mai de preţ;asupră-i răzbunare a venit,toiagul ei de cârmuire s'a uscat,în foc s'a mistuit.
\v 13 Acum au răsădit-o în pustie,într'un pământ lipsit de apă.
\v 14 Şi foc ieşit-a din toiagul ei de preţşi a înghiţit-o de istov.Toiag de cârmuire nu mai era într'însa.Parabolă de plâns îi este neamulşi tot de plâns va fi".
\c 20
\p
\v 1 Şi a fost că în anul al şaptelea, în cea de a cincea lună, în cea de a zecea zi a lunii, au venit nişte bărbaţi dintre bătrânii lui Israel ca să-L întrebe pe Domnul, şi au şezut în faţa mea.
\v 2 Şi a fost cuvântul Domnului către mine, zicând:
\v 3 "Fiul omului, vorbeşte-le bătrânilor casei lui Israel; şi le vei zice: Aşa grăieşte Domnul: Aţi venit oare să Mă întrebaţi? Viu sunt Eu!: nu vă voi răspunde, zice Domnul.
\v 4 Oare cu dinadinsul Mă voi răzbuna pe ei, fiul omului? Dă-le mărturie despre nelegiuirile părinţilor lor;
\v 5 şi le vei spune: Aşa grăieşte Domnul: Din ziua în care am ales casa lui Israel şi M'am făcut cunoscut urmaşilor casei lui Iacob şi le eram cunoscut în ţara Egiptului şi cu mâna Mea i-am ajutat, zicând: Eu sunt Domnul, Dumnezeul vostru,
\v 6 în ziua aceea cu mâna Mea i-am ajutat ca să-i duc din ţara Egiptului în ţara pe care am pregătit-o pentru ei, ţara în care curge lapte şi miere: un fagure mai bogat decât în orice altă ţară.
\v 7 Şi le-am zis: Fiecare să lepede urâciunile ochilor săi, şi cu născocirile idoleşti ale Egiptului să nu vă pângăriţi; Eu sunt Domnul, Dumnezeul vostru.
\v 8 Dar ei s'au îndepărtat de Mine şi n'au vrut să Mă asculte; urâciunile ochilor lor nu le-au lepădat şi izvodirile idoleşti ale Egiptului nu le-au părăsit; atunci am zis că-Mi voi vărsa mânia peste ei şi voi plini urgia Mea asupră-le în mijlocul Egiptului.
\v 9 Şi am făcut în aşa fel ca numele Meu să nu mai fie pângărit sub ochii neamurilor în mijlocul cărora sunt ei, în mijlocul cărora şi sub ochii cărora M'am făcut Eu cunoscut lor, ca să-i scot din ţara Egiptului. Şi i-am scos din ţara Egiptului
\v 10 şi i-am adus în pustie.
\v 11 Şi le-am dat poruncile Mele şi le-am făcut cunoscute rânduielile Mele pe care omul să le plinească şi'ntru ele să fie viu.
\v 12 Le-am dat şi sabaturile Mele, ca să fie ele semn între Mine şi ei şi să cunoască ei că Eu sunt Domnul care îi sfinţeşte.
\v 13 Şi am zis către casa lui Israel în pustie: Umblaţi întru poruncile Mele şi păziţi-Mi rânduielile, ca să le pliniţi, pe care omul, dacă le va face, întru ele va fi viu . Dar casa lui Israel M'a amărât în pustie: întru poruncile Mele n'a umblat şi Mi-a lepădat rânduielile pe care, dacă omul le va plini, viu va fi întru ele. Şi sabaturile Mele cu răutate le-au spurcat; şi am zis că-Mi voi vărsa mânia peste ei în pustie, ca să-i nimicesc.
\v 14 Dar am făcut în aşa fel încât numele Meu să nu mai fie pângărit sub ochii neamurilor, sub ochii celor dintre care i-am scos.
\v 15 Dar Mi-am ridicat mâna împotriva lor în pustie, ca să nu-i mai duc în ţara pe care le-o dădusem, în ţara unde curge lapte şi miere: un fagure mai bogat decât în oricare altă ţară,
\v 16 pentru că rânduielile Mele le-au lepădat şi întru poruncile Mele n'au umblat şi sabaturile Mele le-au spurcat şi au mers după închipuirile inimilor lor.
\v 17 Dar ochii Mei i-au cruţat, aşa ca să nu-i stârpesc cu totul, şi n'am făcut ca ei să piară în pustie.
\v 18 Şi'n pustie am zis către fiii lor: Nu umblaţi întru legiuirile părinţilor voştri şi să nu le păziţi rânduielile; cu gândurile lor să nu fiţi părtaşi şi [prin ei] să nu vă pângăriţi.
\v 19 Eu sunt Domnul, Dumnezeul vostru: întru poruncile Mele să umblaţi şi rânduielile Mele să le păziţi, ca să le şi faceţi;
\v 20 şi sabaturile Mele sfinţiţi-le, şi să fie ele semn între Mine şi voi, pentru ca voi să cunoaşteţi că Eu sunt Domnul, Dumnezeul vostru.
\v 21 Dar şi fiii lor M'au amărât: ei n'au umblat întru poruncile Mele şi nu Mi-au păzit rânduielile, ca să le plinească (pe care, dacă omul le va face, viu va fi întru ele), şi sabaturile Mele le-au spurcat; şi am zis că-Mi voi vărsa mânia peste ei şi acolo, în pustie, Îmi voi plini urgia împotriva lor.
\v 22 Şi am făcut în aşa fel ca numele Meu să nu mai fie pângărit sub ochii neamurilor sub a căror vedere îi scosesem.
\v 23 În pustie Mi-am ridicat mâna împotriva lor, ca să-i risipesc printre neamuri şi să-i împrăştii prin ţări,
\v 24 pentru că ei rânduielile Mele nu le-au păzit şi poruncile Mele le-au lepădat şi sabaturile Mele le-au spurcat, iar ochii lor umblau după închipuirile părinţilor lor.
\v 25 Aşa că le-am dat porunci care nu erau bune şi rânduieli întru care nu vor fi vii;
\v 26 şi-i voi întina în propriile lor obiceiuri, făcându-i să-şi jertfească pe toţi întâi-născuţii lor, ca să-i nimicesc şi să cunoască ei că Eu sunt Domnul.
\v 27 De aceea tu, fiul omului, vorbeşte-i casei lui Israel; şi le vei spune: Aşa grăieşte Domnul: Iată până unde M'au mâniat părinţii voştri prin greşalele cu care au greşit împotriva Mea.
\v 28 Şi i-am adus în ţara pentru care Mi-am ridicat mâna ca să le-o dau, dar ei au pus ochii pe fiece deal înalt şi pe fiece copac umbros, şi acolo au adus jertfe dumnezeilor lor şi acolo le-au adus miros de bună-mireasmă şi acolo şi-au turnat prinoasele de băutură.
\v 29 Şi le-am zis: Ce este Bama [loc înalt], de vă duceţi voi acolo? Iar ei l-au numit Bama [loc înalt] până'n ziua de azi.
\v 30 De aceea, spune-i casei lui Israel: Aşa grăieşte Domnul: De vreme ce voi vă pângăriţi cu nelegiuirile părinţilor voştri şi vă desfrânaţi după urâciunile lor
\v 31 şi vă pângăriţi cu pârga darurilor voastre prin trecerea prin foc a fiilor voştri şi cu tot ceea ce vă trece prin cap, până'n ziua de astăzi, oare vă voi răspunde Eu vouă, casa lui Israel? Viu sunt Eu! - zice Domnul: Nu vă voi răspunde, nici că faptul acesta va veni asupra duhului vostru.
\v 32 Şi nu va fi aşa cum ziceţi voi: "Vom fi aşa cum sunt neamurile şi triburile pământului: să ne închinăm la trunchiuri şi pietre...".
\v 33 De aceea, viu sunt Eu! - zice Domnul: Voi domni peste voi cu mână tare şi cu braţ înalt şi cu mânie'n revărsare;
\v 34 şi vă voi scoate de printre popoare şi vă voi aduna din ţările prin care v'am risipit cu mână tare şi cu braţ înalt şi cu mânie'n revărsare;
\v 35 şi vă voi duce în pustia popoarelor , şi acolo Mă voi judeca Eu cu voi, faţă către faţă.
\v 36 Aşa cum M'am judecat cu părinţii voştri în pustia ţării Egiptului, tot astfel vă voi judeca pe voi, zice Domnul.
\v 37 Şi vă voi face să treceţi pe sub toiagul Meu şi vă voi trece prin numărătoare.
\v 38 Şi-i voi alege dintre voi pe cei necredincioşi şi pe cei răzvrătiţi; fiindcă-i voi scoate din locul în care se află ca străini, dar în ţara lui Israel nu vor intra, iar voi veţi cunoaşte că Eu sunt Domnul Dumnezeu.
\v 39 Şi [către] voi, casa lui Israel, aşa grăieşte Domnul Domn: Fiecare să-şi înlăture născocirile sale cele idoleşti; după aceea, dacă voi Mă veţi asculta, atunci numele Meu cel sfânt nu-l veţi mai pângări cu prinoasele voastre şi cu născocirile voastre cele idoleşti.
\v 40 Fiindcă în muntele Meu cel sfânt, în muntele cel înalt al lui Israel - zice Domnul Domn -, acolo şi pe'ntotdeauna Îmi va sluji Mie toată casa lui Israel; acolo voi primi şi acolo voi avea ochi să văd pârga voastră şi pârga prinoaselor voastre, în toate sfintele voastre [lucruri].
\v 41 Întru miros de bună-mireasmă vă voi primi atunci când vă voi scoate de printre popoare şi vă voi aduna de prin ţările în care aţi fost risipiţi; şi'ntru voi Mă voi sfinţi sub ochii popoarelor.
\v 42 Şi veţi cunoaşte că Eu sunt Domnul, atunci când vă voi duce în ţara lui Israel, în ţara pentru care Eu Mi-am ridicat mâna ca să le-o dau părinţilor voştri.
\v 43 Şi acolo vă veţi aduce aminte de căile voastre şi de născocirile voastre cele idoleşti întru care v'aţi pângărit şi vă veţi da cu pumnii'n cap pentru toate răutăţile voastre.
\v 44 Şi veţi cunoaşte că Eu sunt Domnul, atunci când Eu vă voi face astfel, pentru ca numele Meu să nu mai fie necinstit după căile voastre cele rele şi după născocirile voastre cele idoleşti, zice Domnul".
\v 45 Şi a fost cuvântul Domnului către mine, zicând:
\v 46 "Fiul omului, îndreaptă-ţi faţa spre Teman şi cată spre Darom şi profeţeşte împotriva pădurii celei din faţă a Neghebului.
\v 47 Şi-i vei spune pădurii Neghebului: Auzi cuvântul Domnului: Aşa grăieşte Domnul Domn: Iată, Eu voi aprinde în tine foc, şi el în tine va mistui tot copacul verde şi tot copacul uscat; odată aprinsă, flacăra nu se va stinge, şi'ntru ea orice faţă va fi arsă, din miazăzi până'n miazănoapte.
\v 48 Şi fiece trup va cunoaşte că Eu, Domnul, Eu l-am aprins, şi că el nu se va stinge".
\v 49 Iar eu am zis: "Doamne, nu aşa, Doamne!; că ei zic despre mine: "Nu cumva ceea ce ne spune el este o parabolă?"...".
\c 21
\p
\v 1 Şi a fost cuvântul Domnului către mine, zicând:
\v 2 "De aceea, fiul omului, profeţeşte; îndreaptă-ţi faţa întocmai spre Ierusalim şi uită-te spre locurile lor cele sfinte şi profeţeşte împotriva ţării lui Israel;
\v 3 şi-i vei spune ţării lui Israel: Aşa grăieşte Domnul: Iată, Eu sunt împotriva ta, şi-Mi voi scoate sabia din teacă şi voi nimici din tine pe cel nelegiuit şi pe cel nedrept.
\v 4 Pentru că Eu voi nimici din tine pe cel nelegiuit şi pe cel nedrept, de aceea va ieşi sabia Mea din teaca ei împotriva a tot trupul, din miazăzi până'n miazănoapte.
\v 5 Şi tot trupul va cunoaşte că Eu, Domnul, Eu Mi-am scos sabia din teacă şi că ea la loc nu se va mai întoarce.
\v 6 Iar tu, fiul omului, suspină întru frângerea şalelor tale, din greu suspină în faţa ochilor lor.
\v 7 Şi va fi că dacă ei îţi vor zice: "De ce suspini?", tu le vei spune: "Din pricina veştii; că vine, şi orice inimă se va frânge şi toate mâinile vor slăbi şi orice trup şi orice duh îşi va da ultima suflare ; şi toate coapsele se vor întina cu umezeală; iată, vine şi va fi!" zice Domnul Domn".
\v 8 Şi a fost cuvântul Domnului către mine, zicând:
\v 9 "Fiul omului, profeţeşte!Şi vei zice: Aşa grăieşte Domnul: Spune:Sabie, sabie, ascute-teşi umple-te de mânie
\v 10 ca să-i înjunghii pe cei spre'njunghiere!Ascute-te ca să fulgeri,gata să fii pentru privelişte!Înjunghie, nu ţine seama,dispreţuieşte tot copacul !...
\v 11 Şi a făcut-o gatas'o ţină El în mână;ascuţită-i sabia,gata pentru mâna Celui ce taie.
\v 12 Strigă, fiul omului, şi te vaită,că ea venit-a asupra poporului Meu,asupra tuturor mai-marilor lui Israel;care nu vor fi mai mult ca nişte străini.Sabie venit-a asupra lui Israel,bate din palme,
\v 13 că ea cu'ndreptăţire vine!Şi ce dacă şi neamul însuşi va fi alungat?Nu va fi! zice Domnul Domn.
\v 14 Iar tu, fiul omului,profeţeşte şi bate din palmeşi ia a doua sabie;a treia e sabie de măcel,sabia cea mare de măcel,şi-i vei lovi cu spaimă,aşa ca inima să li se frângă;
\v 15 cei ce-au slăbitvor creşte'n număr pe la porţi:măcel de sabie venit-a peste ei;e bună în măcel,e bună'n scânteiere.
\v 16 Avântă-te'nainte,ascute-te de-a dreapta, ascute-te de-a stânga,oriunde lama'n vânt ţi se ridică!
\v 17 Eu, chiar şi Eu din palme voi plesnişi furia Mi-o voi stâmpăra. Eu, Domnul, am grăit".
\v 18 Şi a fost cuvântul Domnului către mine, zicând:
\v 19 "Şi tu, fiul omului, înseamnă-ţi două căi prin care să intre sabia regelui Babilonului; amândouă să plece dintr'o singură ţară; o mână la începutul căii cetăţii: la începutul căii vei face însemnare
\v 20 ca sabia să vină împotriva [cetăţii] Raba (a fiilor lui Amon), şi împotriva Iudeii şi împotriva Ierusalimului, în chiar mijlocul lui.
\v 21 Fiindcă regele Babilonului va sta în calea cea veche, la răspântia celor două căi, să pună la'ncercare ghicitul: să fiarbă toiag, să întrebe chipuri cioplite şi să cerceteze, de-a dreapta lui, ficatul animalului sau al păsării jertfite.
\v 22 Sorţul a căzut asupra cetăţii Ierusalimului: să ridice dâmburi de pământ împrejuru-i, să zbiere cât îl ţine gura, să înalţe strigăte din gâtlej, să-i ridice movile în faţa porţilor, să îngrămădească mormane de pământ, să-i aşeze împotrivă aruncătoare de pietre şi de flăcări.
\v 23 Pentru ei , el era ca unul care s'a pus pe ghicit în faţa lor, socotindu-şi propriile sale nedreptăţi cu gândul de a le trezi în minte pe ale lor.
\v 24 De aceea, aşa grăieşte Domnul: Pentru că voi aţi chemat în amintire nedreptăţile voastre - întru dezvăluirea propriilor voastre necurăţii -, pentru ca păcatele să vi se vadă întru toate necurăţiile voastre şi întru născocirile voastre idoleşti, pentru că voi le-aţi chemat în amintire, întru ele veţi fi prinşi.
\v 25 Iar tu, principe păgân şi nelegiuit al lui Israel, a cărui zi de pe urmă vine la vremea de culme a nedreptăţilor,
\v 26 aşa grăieşte Domnul: Scoate-ţi tiara şi leapădă-ţi coroana; ce-a fost înainte nu va fi şi după; pe cel smerit l-ai înălţat, pe cel înalt l-ai umilit.
\v 27 Nedreptate, nedreptate, nedreptate, pe ea o voi lua în seamă; nici ea nu va fi precum cea dinainte, până ce va veni cel căruia i se cuvine: lui i-o voi da.
\v 28 Iar tu, fiul omului, profeţeşte!; şi vei zice: Aşa grăieşte Domnul către fiii lui Amon în ceea ce priveşte ocara lor; şi vei zice: Sabie, sabie, ieşi afară să înjunghii şi ieşi afară să plăteşti, trezeşte-te să fulgeri!
\v 29 În deşartele tale vedenii şi'n vreme ce tu profeţeai minciuni, ca să te arunci pe grumajii nelegiuiţilor răniţi, ziua lor de pe urmă a venit la vremea de culme a nedreptăţilor.
\v 30 Întoarce-te în teaca ta şi să nu mai rămâi în locul acesta în care te-ai născut: în propria ta ţară te voi judeca.
\v 31 Şi peste tine-Mi voi vărsa urgia; cu focul urgiei Mele voi sufla asupră-ţi şi te voi da în mâinile barbarilor celor iscusiţi în a face răul.
\v 32 Vei fi de hrană focului; sângele tău va fi în mijlocul propriei tale ţări; de tot ţi se va şterge amintirea; că Eu, Domnul, Eu am grăit".
\c 22
\p
\v 1 Şi a fost cuvântul Domnului către mine, zicând:
\v 2 "Şi tu, fiul omului, vei judeca tu oare cetatea sângeroasă ? Da, arată-i toate nelegiuirile!
\v 3 Şi vei zice: Aşa grăieşte Domnul Domn: O, cetate care varsă sânge'n mijlocul ei pentru ca vremea să-i vină, care'mpotriva ei închipuie născociri idoleşti ca să se pângărească:
\v 4 în sângele lor pe care l-ai vărsat, întru acela ai căzut; şi'n născocirile idoleşti pe care le-ai gândit, întru acelea te-ai murdărit; şi zilele ţi le-ai apropiat şi capătul anilor tăi ţi l-ai adus; de aceea te-am dat spre ocară neamurilor şi spre batjocură tuturor ţărilor,
\v 5 celor ce-ţi sunt aproape şi celor ce-ţi sunt departe; şi-şi vor bate joc de tine, cea renumită prin necurăţie şi bogată'n fărădelegi.
\v 6 Iată, mai-marii casei lui Israel s'au adunat în tine, fiecare cu ai lui, ca să verse sânge.
\v 7 În tine i-au injuriat pe tată şi pe mamă, în tine s'au purtat nedrept cu străinul, în tine au asuprit pe sărman şi pe văduvă.
\v 8 În tine Mi-au defăimat locaşurile sfinte, în tine Mi-au spurcat sâmbetele.
\v 9 În tine erau tâlhari, pentru ca'n tine să verse sânge; în tine mâncau pe munţi, în mijlocul tău făceau fărădelegi;
\v 10 în tine-au dezvelit ruşinea tatălui şi'n tine au umilit-o pe cea necurată la vremea scurgerii ei.
\v 11 Fiecare a necinstit-o pe femeia aproapelui său, fiecare întru nelegiuire şi-a pângărit nora; în tine a umilit-o fiecare pe sora sa, pe fiica tatălui său.
\v 12 În tine au primit mită pentru ca să verse sânge; în tine au luat camătă şi adaos; şi prin asuprire ţi-ai dus tu răutatea pân'la capăt şi ţi-ai uitat de Mine, zice Domnul.
\v 13 Şi dacă Eu voi bate din mâini la tot ce-ai făcut, la tot ce-ai împlinit, la vărsările tale de sânge care s'au petrecut în mijlocul tău,
\v 14 oare fi-va inima ta în stare să îndure? fi-vor mâinile tale puternice în zilele pe care Eu ţi le voi hărăzi? Eu, Domnul, am zis; şi o voi face!
\v 15 Şi te voi risipi printre neamuri; şi prin ţări te voi împrăştia; şi-ţi voi face necurăţia să piară dintru tine.
\v 16 Şi'ntru tine voi avea Eu moştenire în ochii neamurilor, iar tu vei cunoaşte că Eu sunt Domnul".
\v 17 Şi a fost cuvântul Domnului către mine, zicând:
\v 18 "Fiul omului, iată, casa lui Israel Mi se face ca şi cum ei ar fi cu toţii amestecaţi cu aramă şi cu fier şi cu cositor şi cu plumb; e un amestec în mijlocul argintului.
\v 19 De aceea, zi: Aşa grăieşte Domnul: Pentru că voi aţi devenit un singur amestec, de aceea vă voi aduna în mijlocul Ierusalimului.
\v 20 Aşa cum argintul şi arama şi fierul şi cositorul şi plumbul se adună în mijlocul cuptorului pentru ca'n el să se sufle foc şi ele să se topească, tot astfel vă voi aduce Eu întru mânia Mea şi vă voi aduna şi vă voi topi;
\v 21 şi voi sufla asupra voastră cu focul urgiei Mele, iar voi vă veţi topi acolo, la mijloc.
\v 22 Cum se topeşte argintul în mijlocul cuptorului, aşa vă veţi topi voi acolo, în mijlocul lui, şi veţi cunoaşte că Eu, Domnul, Eu Mi-am vărsat mânia asupră-vă".
\v 23 Şi s'a făcut cuvântul Domnului către mine, zicând:
\v 24 "Fiul omului, spune-i: Tu eşti pământul care nu s'a muiat, şi nici că ploaie a căzut peste tine în ziua urgiei,
\v 25 ai cărui mai-mari sunt în mijlocul lui ca nişte lei răcnind când îşi apucă prada, înghiţind suflete prin asuprire şi luând mită; în mijlocul tău, văduvele tale s'au înmulţit.
\v 26 Preoţii săi au trecut nepăsători peste legea Mea, iar lucrurile Mele cele sfinte le-au spurcat; ei n'au făcut deosebire între ceea ce e sfânt şi ceea ce e spurcat, între curat şi necurat; de la sâmbetele Mele şi-au întors ochii, sâmbetele Mele le-au spurcat în mijlocul lor.
\v 27 În mijlocul lui, mai-marii săi sunt ca nişte lupi răpitori gata să verse sânge, lăcomind la agoniseală necinstită.
\v 28 Iar profeţii care-i ung vor cădea, ei, cei ce văd deşertăciuni şi profeţesc minciuni, zicând: "Aşa grăieşte Domnul", atunci când Domnul n'a grăit;
\v 29 ei, cei ce cu strâmbătate storc pân'la durere poporul pământului şi se dedau la jaf asuprindu-l pe sărac şi pe sărman şi purtându-se nedrept cu cel străin.
\v 30 Şi am căutat printre ei un bărbat care să se poarte cu dreptate şi care'n vremea mâniei Mele să stea drept înaintea ochilor Mei, aşa ca Eu să nu stârpesc totul de tot; dar n'am aflat.
\v 31 Aşa că Mi-am vărsat urgia peste ei în aprinderea mâniei Mele, ca să-i nimicesc. Purtările lor în capetele lor le-am aruncat, zice Domnul Domn".
\c 23
\p
\v 1 Şi a fost cuvântul Domnului către mine, zicând:
\v 2 "Fiul omului, erau cândva două femei, fiice ale aceleiaşi mame.
\v 3 Şi s'au desfrânat în Egipt; în tinereţile lor s'au desfrânat; acolo li s'au lăsat sânii în jos, acolo şi-au pierdut fecioria.
\v 4 Iar numele lor erau: al celei mari, Ohola, iar al surorii ei, Oholiba. Şi ele au devenit ale Mele şi au născut fii şi fiice . Cât despre numele lor, Samaria era Ohola şi Ierusalimul era Oholiba.
\v 5 Şi Ohola s'a îndepărtat de Mine desfrânându-se; s'a aprins asupra ibovnicilor ei asirieni, care-i erau vecini,
\v 6 îmbrăcaţi în haine de culoarea iachintului, principi şi căpitani, voinici aleşi pe sprânceană, toţi călăreţi călărind pe cai;
\v 7 lor le-a îmbiat desfrânarea, lor, fiilor celor aleşi ai Asirienilor; şi asupra oricăruia s'a aprins; cu ei s'a pângărit în tot ceea ce mintea ei putea să-şi închipuie.
\v 8 Dar nici desfrânarea ei cu Egiptenii n'a lăsat-o la o parte; că'n tinereţea ei, aceia se desfrânau cu ea; ei îi stricaseră fecioria, şi'ntreaga lor aprindere au vărsat-o asupră-i.
\v 9 De aceea Eu am dat-o în mâinile ibovnicilor ei, în mâinile fiilor Asirienilor după care s'a aprins.
\v 10 Aceia i-au dezvelit ruşinea, i-au luat fiii şi fiicele, iar pe ea cu sabie au ucis-o. Şi s'a făcut ea de vorbă'ntre muieri, iar aceia în fiice s'au răzbunat pe ea.
\v 11 Iar sora ei Oholiba a văzut, şi'n poftele ei a fost şi mai stricată decât ea: desfrânarea ei era mai aprinsă decât aceea a surorii sale.
\v 12 S'a aprins asupra fiilor Asirienilor, principi şi căpitani care-i erau vecini, îmbrăcaţi în haine scumpe, călăreţi călărind pe cai; toţi, tineri aleşi pe sprânceană.
\v 13 Şi am văzut că amândouă s'au pângărit, că cele două aveau un singur drum.
\v 14 Aceasta însă şi-a sporit desfrânarea; şi a văzut bărbaţi zugrăviţi pe un perete, chipuri de Caldei zugrăviţi cu condeiul,
\v 15 încinşi peste mijloc cu cingători pestriţe, pe cap avându-şi turbane bogate în culori; toţi aveau înfăţişare de viteji, asemănarea fiilor Caldeilor, a ţării'n care s'au născut.
\v 16 Şi cu aprindere şi-a pus ochii pe ei şi le-a trimis soli în ţara Caldeilor.
\v 17 Iar fiii Babilonului au venit la ea în aşternutul leneviei, şi o pângăreau în desfrânarea ei; şi ea s'a pângărit cu ei, iar sufletul i s'a înstrăinat de ei.
\v 18 Şi ea şi-a descoperit desfrânarea şi şi-a dezvelit ruşinea, iar sufletul Meu s'a înstrăinat de ea, aşa cum se înstrăinase şi de sora ei.
\v 19 Iar tu ţi-ai sporit desfrânarea, aşa ca să-ţi aduci aminte de tinereţile tale, întru care te desfrânai în Egipt,
\v 20 şi cu aprindere te-ai aruncat asupra Caldeilor, cei cu trupul ca de măgar şi cu bărbăţia ca de cal.
\v 21 Şi te-ai uitat la nelegiuirea tinereţilor tale, la cele ce-ai făcut în Egipt în aşternutul tău, acolo unde sânii tinereţii tale ţi s'au lăsat în jos.
\v 22 De aceea, Oholibo, aşa grăieşte Domnul: Iată, Eu îi voi ridica împotriva ta pe ibovnicii tăi, de care sufletul tău s'a înstrăinat, şi de jur-împrejur îi voi aduce împotriva ta
\v 23 pe fiii Babilonului şi pe toţi Caldeii: din Pecod şi din Şoa şi din Coa, şi'mpreună cu ei pe toţi fiii Asirienilor, tineri aleşi pe sprânceană, guvernatori şi căpitani, principi şi renumiţi călăreţi pe cai.
\v 24 Şi cu toţii vor veni asupră-ţi dinspre miazănoapte: care de luptă şi roţi, cu mulţime de popoare, paveze şi scuturi; şi de jur-împrejur vor fi cu ochii pe tine; iar Eu voi aşeza în faţa lor judecată, iar ei vor face răzbunare asupră-ţi cu propria lor judecată.
\v 25 Eu Îmi voi aduce gelozia asupră-ţi, iar ei se vor purta cu tine întru urgia mâniei: îţi vor tăia nasul şi urechile, iar pe cei rămaşi ai tăi îi vor doborî cu sabia; îţi vor lua fiii şi fiicele, iar cei rămaşi ai tăi în foc se vor mistui.
\v 26 Şi te vor dezbrăca de haine şi te vor despuia de podoabele mândriei tale.
\v 27 Aşa că Eu voi pune capăt nelegiuirilor tale ce se află'ntru tine şi desfrânării tale din ţara Egiptului, iar tu nu-ţi vei mai ridica ochii spre ei, şi de Egipt nu-ţi vei mai aminti.
\v 28 De aceea, aşa grăieşte Domnul Domn: Iată, Eu te voi da în mâinile celor pe care-i urăşti, de care sufletul tău s'a înstrăinat.
\v 29 Iar ei cu ură se vor purta cu tine: toate [roadele] muncii şi ostenelilor tale le vor lua, iar tu vei rămâne goală şi de ocară; descoperită-ţi va fi ruşinea dezmăţului tău; nelegiuirea şi desfrânările tale
\v 30 vor aduce aceste lucruri asupră-ţi, prin aceea că umblai să te desfrânezi cu neamurile şi te-ai pângărit întru ale lor născociri idoleşti.
\v 31 Tu ai umblat în calea surorii tale, iar Eu voi pune paharul ei în mâinile tale.
\v 32 Aşa grăieşte Domnul:Bea paharul surorii tale,cel adânc şi larg,şi vei ajunge de râs şi de batjocură;el, cel ce se umple cu vârf şi'ndesat,el te va umple de beţie şi ameţeală;
\v 33 paharul nimicirii şi al pustiirii,paharul surorii tale Samaria,
\v 34 pe acela îl vei bea;iar Eu îi voi lua serbările şi zilele de lună plină;căci Eu sunt Cel ce grăiesc, zice Domnul.
\v 35 De aceea, aşa grăieşte Domnul: Pentru că tu M'ai uitat şi M'ai dat la spate, ia-ţi [răsplata pentru] nelegiuirea şi desfrânarea ta!"
\v 36 Şi mi-a zis Domnul: "Fiul omului, nu vei judeca tu oare pe Ohola şi pe Oholiba? şi nu le vei aduce la cunoştinţă nelegiuirile lor?
\v 37 Că prea s'au desfrânat, şi sânge au în mâinile lor; şi cu idolii lor s'au desfrânat, trecându-i prin foc chiar pe copiii lor pe care i-au născut.
\v 38 Până şi pe asta Mi-au făcut-o, că Mi-au pângărit sfintele locaşuri de'nchinare şi Mi-au spurcat zilele de sâmbătă.
\v 39 Iar când idolilor lor le înjunghiau copii, veneau şi'n sfântul Meu locaş, ca să-l pângărească prin faptul că făceau aceasta în chiar mijlocul casei Mele
\v 40 şi prin faptul că le făceau acestea bărbaţilor veniţi de departe, la care trimiseseră soli..., şi cum veneau ei, tu de'ndată te spălai şi-ţi ungeai ochii şi te'mpodobeai cu podoabe
\v 41 şi şedeai pe pat gata aşternut; şi lângă el, o masă aşezată, iar ei se veseleau în tămâia Mea şi'n untdelemnul Meu;
\v 42 şi sunete muzicale înălţau, iar aceasta împreună cu bărbaţii ce veniseră băuţi de prin mulţimea oamenilor din pustie; şi-şi puneau brăţări la mâini şi mândre cununi pe cap.
\v 43 Şi am zis: Oare nu chiar cu lucrurile acestea săvârşesc ei preadesfrânare? şi nu s'a desfrânat ea în chiar desfrâul ei?...
\v 44 Iar ei intrau la ea aşa cum intră bărbaţii la o târfă; aşa intrau la Ohola şi la Oholiba, ca să facă fărădelege.
\v 45 Sunt însă şi bărbaţi drepţi; aceia se vor răzbuna pe ele cu judecata meritată de o adulteră şi cu judecata sângelui; căci adultere sunt ele, iar în mâinile lor este sânge.
\v 46 Aşa grăieşte Domnul Domn: Adu o gloată asupra lor, şi'n mijlocul lor trimite tulburare şi jaf!
\v 47 Ucide-le cu pietrele gloatelor şi spintecă-le cu săbiile lor; pe fiii şi pe fiicele lor le vor înjunghia, iar casele lor cu foc le vor arde.
\v 48 Iar Eu voi lua nelegiuirea de pe pământ, şi toate femeile se vor învăţa minte şi nu vor face nimic asemenea nelegiuirii lor.
\v 49 Fi-va nelegiuirea voastră peste voi!; voi veţi purta vina propriilor voastre născociri idoleşti!; şi veţi cunoaşte că Eu sunt Domnul Domn!"
\c 24
\p
\v 1 Şi a fost cuvântul Domnului către mine în anul al nouălea, luna a zecea, în cea de a zecea zi a lunii, zicând:
\v 2 "Fiul omului, scrie zilnic pentru tine, începând de astăzi când regele Babilonului s'a ridicat împotriva Ierusalimului - începând chiar de astăzi.
\v 3 Iar către casa răzvrătirii vei grăi o parabolă şi le vei spune: Aşa grăieşte Domnul: Pune căldarea la focşi toarnă apă într'însa;
\v 4 şi pune'n ea bucăţile de carne- fiece bucată pe alese -şoldul şi umărul desprinse de pe oase,
\v 5 luate din vite anume alese,şi arde oasele sub ele;oasele din ea fierb în clocotşi se coc în mijlocul ei.
\v 6 De aceea, aşa grăieşte Domnul:O, cetate a vărsărilor de sânge!:căldarea'n care este ruginăşi de pe care rugina nu se iagolită va fi bucată cu bucatăşi sorţ asupra ei nu va cădea!
\v 7 Că'n mijlocul ei se află sângele ei;pe piatră netedă am pus-oşi n'am vărsat-o pe ţărânăca s'o acopere ţărâna.
\v 8 Şi pentru ca mânia Measă urce'n culmea răzbunăriide-aceea sângele ei l-am puspe piatră netedă, pe careacoperit nu poate fi.
\v 9 De aceea, aşa zice Domnul:Vai de cetatea sângelui!,că Eu voi aţâţa tăciunii
\v 10 şi lemnele le voi sporişi foc-văpaie voi aprindepân' s'or topi bucăţile de carneşi zeama va scădea de totşi oasele s'or face scrum;
\v 11 şi ea va sta deasupra pe cărbunisă ardă'ncinsă şi aprinsăpân' ce arama'nfierbântatăse va topi în murdăria ei,şi nici rugină'n ea să nu mai fie.
\v 12 Dar nu, rugina ei cea multă nu se duce!
\v 13 Rugina ei va fi de ruşine, fiindcă tu te-ai pângărit, şi de necurăţia ta nu te-ai curăţit; şi ce, dacă tu nu te vei mai curăţi până când Eu Îmi voi plini mânia?
\v 14 Eu, Domnul, am grăit: ea va veni, iar Eu o voi înfăptui; nu voi amâna, şi nici că milă Îmi va fi. Te voi judeca - zice Domnul - după purtările tale şi după născocirile tale cele idoleşti; de aceea, Eu, după vărsarea ta de sânge te voi judeca; după născocirile tale cele idoleşti te voi judeca, pe tine cea necurată şi vestită şi prea-răzvrătită".
\v 15 Şi a fost cuvântul Domnului către mine, zicând:
\v 16 "Fiul omului, iată, Eu printr'o lovitură îţi voi lua pofta ochilor: nu te vei plânge şi nici nu vei plânge.
\v 17 De vei suspina pentru sânge, acesta va fi plânsul rărunchilor, părul de pe capul tău nu va fi împletit, iar picioarele tale vor purta sandale; cu buzele lor nu te vei alina şi pâinea oamenilor n'o vei mânca".
\v 18 Iar eu i-am vorbit poporului dimineaţa, aşa cum El îmi poruncise, iar seara mi-a murit femeia; iar a doua zi dimineaţa am făcut aşa cum El îmi dăduse poruncă.
\v 19 Iar poporul mi-a zis: "Oare n'o să ne spui ce înseamnă lucrurile acestea pe care le faci?".
\v 20 Atunci le-am zis: "Cuvântul Domnului a fost către mine, zicând:
\v 21 Spune-i casei lui Israel: Aşa grăieşte Domnul: Iată, Eu Îmi voi pângări locaşul Meu cel sfânt, mândria tăriei voastre, dorul ochilor voştri, de care sufletele voastre se'ngrijesc; iar fiii şi fiicele voastre, pe care i-aţi lăsat, vor cădea de sabie.
\v 22 Iar voi veţi face cum am făcut eu: cu gura lor nu vă veţi mângâia, şi pâinea oamenilor n'o veţi mânca.
\v 23 Părul vă va rămâne pe cap şi încălţămintea în picioare: nu vă veţi plânge şi nici nu veţi plânge; întru nedreptăţile voastre veţi lâncezi şi'ntru ele va mângâia fiecare pe fratele său.
\v 24 Iar Iezechiel va fi pentru voi un semn: după tot ceea ce el a făcut, aşa veţi face şi voi; când aceste lucruri vor veni, atunci veţi cunoaşte că Eu sunt Domnul.
\v 25 Iar tu, fiul omului, oare nu va fi că'n ziua când Eu le voi lua tăria, semeţia slavei şi desfătarea ochilor şi mândria sufletului şi pe fiii şi pe fiicele lor,
\v 26 oare nu va fi că'n ziua aceea cel ce va scăpa va veni la tine şi ţi-o va spune în urechi?
\v 27 În ziua aceea gura ta fi-va deschisă spre cel ce a scăpat; atunci vei vorbi şi nu vei mai tăcea; şi vei fi semn pentru ei, iar ei vor cunoaşte că Eu sunt Domnul".
\c 25
\p
\v 1 Şi a fost cuvântul Domnului către mine, zicând:
\v 2 "Fiul omului, aţinteşte-ţi faţa asupra fiilor lui Amon şi profeţeşte împotriva lor.
\v 3 Şi le vei zice fiilor lui Amon: Auziţi cuvântul Domnului: Aşa grăieşte Domnul: De vreme ce v'aţi bucurat de locaşul Meu cel sfânt că a fost pângărit şi de pământul lui Israel că s'a pustiit şi de casa lui Iuda că a fost dusă'n robie,
\v 4 de aceea, iată, Eu vă voi da spre stăpânire fiilor lui Chedem şi ei se vor aşeza în tine cu toată prăsila lor; întru tine-şi vor pune corturile, şi ei îţi vor mânca roadele şi-ţi vor bea grăsimea .
\v 5 Cetatea lui Amon o voi da să fie păşune pentru cămile, iar pe fiii lui Amon, păşune pentru oi, şi veţi cunoaşte că Eu sunt Domnul.
\v 6 Căci aşa grăieşte Domnul: Pentru că tu ai bătut din propriile tale palme şi ai lovit cu propriul tău picior şi te-ai bucurat din propriul tău suflet împotriva pământului lui Israel,
\v 7 de aceea Eu Îmi voi întinde mâna împotrivă-ţi şi te voi da să le fii neamurilor de jaf şi te voi nimici de printre popoare şi cu totul te voi stârpi dintre ţări şi vei cunoaşte că Eu sunt Domnul.
\v 8 Aşa grăieşte Domnul: Pentru că Moab a zis: "Iată, oare nu-i casa lui Israel şi Iuda ca oricare neam?...",
\v 9 de aceea, iată, Eu voi slăbănogi umărul lui Moab de la cetăţile lui de hotar, pământul cel ales, casa Bet-Ieşimotului cea de deasupra izvorului cetăţii, de pe ţărmul mării.
\v 10 Pe fiii lui Chedem îi voi da lui spre stăpânire pe deasupra fiilor lui Amon, pentru ca amintirea fiilor lui Amon să nu mai fie printre neamuri .
\v 11 Şi Mă voi răzbuna asupra lui Moab; şi vor cunoaşte că Eu sunt Domnul.
\v 12 Aşa grăieşte Domnul: Din pricina a ceea ce a făcut Idumeea ca răzbunare împotriva casei lui Iuda şi [din pricină] că a ţinut minte răul şi a pretins dreptate pe măsură,
\v 13 de aceea, aşa grăieşte Domnul: Mâna Mea o voi întinde împotriva Idumeii şi voi nimici din ea om şi vită şi o voi pustii, iar cei ce vor fugi din Teman vor cădea de sabie.
\v 14 Răzbunarea Mea asupra Idumeii o voi da pe mâna poporului Meu Israel; aceştia se vor purta în Idumeea pe potriva mâniei Mele şi pe potriva aprinderii Mele, iar aceia vor cunoaşte răzbunarea Mea, zice Domnul.
\v 15 De aceea, aşa grăieşte Domnul: Pentru că Filistenii s'au purtat ca răzbunători şi pentru că, răzbunându-se, şi-au bucurat gândul de a-i stârpi [pe Israeliţi] pentru totdeauna,
\v 16 de aceea, aşa grăieşte Domnul: Iată, Eu Îmi voi întinde mâna împotriva Filistenilor şi-i voi nimici pe Cretani şi-i voi da pierzării pe cei rămaşi care locuiesc pe ţărmul mării.
\v 17 Mare răzbunare voi face asupra lor, iar ei vor cunoaşte că Eu sunt Domnul, atunci când Eu voi fi făcut răzbunare asupră-le".
\c 26
\p
\v 1 Şi a fost că în anul al unsprezecelea, în ziua cea dintâi a lunii, fost-a cuvântul Domnului către mine, zicând:
\v 2 "Fiul omului,pentru că Tirul a zis împotriva cetăţii Ierusalimului:- "A-ha, bine i-au făcut!,e strivită,neamurile au pierit;iată că se'ntoarce spre mine;cea plină, de-acum e pustie!",
\v 3 de aceea, aşa grăieşte Domnul:- Iată, Tirule, Eu îţi stau împotrivă!Şi voi face ca împotriva tasă se ridice neamuri multeaşa cum se ridică mareacu valurile ei.
\v 4 Zidurile Tirului le voi dărâmaşi turnurile i le voi surpa,iar Eu îi voi vântura molozurileşi-l voi face piatră netedă.
\v 5 Fi-va el în mijlocul măriiloc de zbicire a mrejelor ;căci Eu am spus-o - zice Domnul -şi neamurilor le va fi de pradă.
\v 6 Şi fiicele lui de pe câmp ucise vor fi de sabieşi vor cunoaşte că Eu sunt Domnul.
\v 7 Căci aşa grăieşte Domnul:Iată, Tirule, Eu voi aduce împotrivă-ţipe Nabucodonosor, regele Babilonului de la miazănoapte,rege al regilor,cu cai şi cu care de luptă şi cu călăreţişi cu multă gloată de neamuri.
\v 8 Pe fiicele tale cele din câmpcu sabie le va ucideşi pază va pune asupră-ţişi grele'ntăriri împrejur va zidişi cu dâmburi de pământ te va înconjuraşi cu împresurare de lănci;
\v 9 zidurile şi turnurilecu hangerele ţi le va surpa.
\v 10 Praful stârnit de mulţimea cailor luite va acoperi,zidurile tale se vor clătinade glasul călăreţilorşi al roţilor carelor lui de luptă.Intra-va el prin porţile taleca şi cum ar intra din câmp într'o cetate .
\v 11 Uliţele tale toatecălcate vor fi de copitele cailor lui;pe poporul tău cu sabie îl va ucide,temeiul tăriei tale îl va prăvăli la pământ.
\v 12 Puterea ţi-o va prăda,avutul ţi-l va jefui,zidurile ţi le va surpa,plăcutele tale case le va doborî,iar pietrele şi lemnăria şi pulberile taleîn mijlocul mării le va azvârli.
\v 13 Mulţimea cântăreţilor tăi o va nimici,sunetul harpelor tale nu se va mai auzi.
\v 14 Piatră netedă te voi face,loc de zbicire a mrejelor vei fi,zidirea ta la loc nu se va mai face,căci Eu am grăit, zice Domnul.
\v 15 Că aşa grăieşte Domnul Domn către Tir: Oare nu se vor clătina insulele de sunetul căderii tale, când răniţii vor geme, când sabie scoasă va fi în mijlocul tău?
\v 16 Toţi mai-marii neamurilor mării se vor da jos de pe tronurile lor şi-şi vor lua mitrele de pe cap şi se vor dezbrăca de vestmintele lor brodate; cuprinşi vor fi cu totul de spaimă şi vor zăcea la pământ şi de nimicirea lor se vor teme şi asupră-ţi vor suspina.
\v 17 Şi vor prinde să plângă pentru tine şi-ţi vor zice:Cum ai pierit din mare,o, tu, cetatea lăudată,care'n mare a fost tare- ea şi cei ce-o locuiau -,ea, care-i umplea de spaimăpe chiar locuitorii ei!
\v 18 Insulele se vor temedin ziua căderii tale,de ieşirea ta se vor tulburainsulele'n mare.
\v 19 Căci aşa grăieşte Domnul Domn: Când Eu te voi face pe tine cetate pustiită, aşa cum sunt cetăţile nelocuite, când voi aduce adâncul deasupra ta şi ape multe te vor acoperi
\v 20 şi te voi pogorî la cei ce se pogoară în groapă, la poporul veacului ce-a fost, şi te voi face să locuieşti în adâncul pământului - ca o pustie veşnică - laolaltă cu cei ce se pogoară în groapă, ca să nu mai fii locuită, şi nici să nu mai stai pe pământul vieţii.
\v 21 Pierzanie te voi face, şi niciodată nu vei mai fi; şi te vei căuta şi'n veac nu te vei găsi, zice Domnul Domn".
\c 27
\p
\v 1 Şi a fost cuvântul Domnului către mine, zicând:
\v 2 "Şi tu, fiul omului, ia-ţi pe seamă o plângere asupra Tirului.
\v 3 Şi-i vei zice Tirului care locuieşte la intrarea mării către neguţătoria popoarelor ce vin din insule multe: Aşa grăieşte Domnul către Tir:Tu ai zis:- "În frumuseţea mea m'am îmbrăcat".
\v 4 În inima măriiau pus pe tine frumuseţe fiii tăi pentru Veelim.
\v 5 Zidirea ta-i din cedru de Senir;scânduri de chiparosau fost aduse din Liban,şi lemn pentru catarge ţi s'a dat.
\v 6 Din carpen de Vasan ţi-au făcut vâsle;din fildeş, sfintele odoare;iar lemnul din ostroavele Chitim pentru-ale tale case cu umbrar.
\v 7 Vison cu broderie din Egiptţi-au aruncat pe aşternut,ca să te'mbrace cu mărire,în vânăt şi în purpuriu să te'nveşmânte;aduse din ostroavele Elişa,te-acopăr cu mândreţea lor.
\v 8 mai-marii tăi, localnici din Sidon;vâslaşii tăi, bărbaţi arvadieni; cârmacii tăi, acei ce întru tineerau mai înţelepţi.
\v 9 Bătrânii cufundaţi în cărţi şi cei mai iscusiţi ai lorce se aflau în tine,aceştia sfatul ţi-l făceau puternic.Corăbiile mărilor cu toateleşi cu vâslaşii lorîn slujba ta negustoreauspre'ndepărtatele Apusuri.
\v 10 În oastea ta erau Perşi şi Lidieni şi Libieni; războinicii tăi îşi atârnau de tine scuturile şi coifurile; aceştia ţi-au dat mărirea.
\v 11 Fiii Arvadului şi oastea ta erau deasupra zidurilor tale; turnurile tale împrejmuitoare aveau paznici; ei îşi atârnau tolbele pe meterezele tale, de jur-împrejur; aceştia ţi-au împlinit frumuseţea.
\v 12 Cartaginezii erau neguţătorii tăi, din pricina belşugului tău de putere; ei târgul ţi l-au umplut de argint şi de aur şi de aramă şi de fier şi de cositor şi de plumb.
\v 13 Elada întreagă, ca şi ţărmurile de prin vecinătăţi, acestea îţi dădeau suflete omeneşti ca schimb de negoţ, şi vase de aramă îţi aduceau în târg.
\v 14 În târgul tău se aduceau cai şi călăreţi din casa Togarma .
\v 15 Fiii lui Dedan erau neguţătorii tăi; din insule îţi înmulţeau mărfurile, [chiar] dinţi de elefant; şi celor ce veneau în tine le dădeai preţuri de schimb,
\v 16 [chiar] oameni ca marfă din parte-ţi, din mulţimea adunăturilor tale; mir de nard şi broderii din Tars; de asemenea, Ramot şi Horhor ţi-au adus mărfuri în târg.
\v 17 Iuda şi fiii lui Israel, aceştia erau neguţătorii tăi în vânzarea de grâu şi de uleiuri şi de aloe; miere din cea mai bună şi untdelemn şi răşină au adus pe pieţele tale.
\v 18 Damaschinii erau neguţătorii tăi, din pricina belşugului tău de'ntreagă putere: vin de la Helbon şi lânuri moi din Milet;
\v 19 şi vinuri au adus pe pieţele tale. Din Uzal îţi venea fier lucrat; şi sunet de roţi era prin mijlocul adunăturilor tale.
\v 20 Dedanii erau neguţătorii tăi, cu vite de mâna'ntâi pentru care.
\v 21 Arabii şi toţi boierii Chedarului erau neguţători la tine şi-ţi aduceau cămile şi miei şi berbeci.
\v 22 Neguţătorii din Saba şi din Rama, aceştia erau neguţătorii tăi, cu aromate de frunte şi pietre preţioase; şi aur ţi-au adus în târg.
\v 23 Cei din Haran şi din Cane, aceştia erau neguţătorii tăi; ai tăi neguţători erau şi cei din Asiria şi Harman,
\v 24 care aduceau pentru negoţ postav stacojiu şi alese lădiţe'nflorate cu funii, şi lemn de chiparos.
\v 25 Corăbii pline cu Calcedonieni erau caravanele tale negustoreşti, multe în amestecul adunăturilor tale;plină erai şi grea de'ncărcăturăîn inima mării.
\v 26 În ape mari adusu-te-au vâslaşii;vântul austru te-a sfărâmatîn inima mării.
\v 27 Forţele tale, câştigurile taleşi ale neguţătorilor tăi,vâslaşii tăi şi cârmacii tăi şi sfetnicii tăişi cei ce fac schimburi cu tineşi războinicii care se află'n tineşi tot ce e adunare'n mijlocul tău,toţi vor pieri în inima măriiîn ziua căderii tale.
\v 28 De glasul strigătului tăucârmacii tăi vor fi cuprinşi de spaime.
\v 29 Şi toţi vâslaşii şi năieriis'or coborî de prin corăbiişi toţi cârmacii de pe marese vor aşterne pe uscat.
\v 30 Şi-asupră-ţi vor răcni cu glasul lorşi cu amar vor da strigare;pe cap şi-or presăra ţărână,sub ei cenuşă-şi vor aşterne.
\v 31 Ei capul şi-l vor rade pân'la pielede jalea ta,cu şorţ de sac se vor încingeşi cu amar vor plânge după tinedin jalea sufletului lorşi cu amară tânguire.
\v 32 Şi fiii lor asupră-le vor luajelanie pentru tine,jelanie pentru Tir:
\v 33 - Ce plată mare-ai câştigat din mare?Umplut-ai neamuri cu belşugul tăuşi cu negoţul i-ai făcut bogaţipe regii lumii toţi.
\v 34 Acum eşti sfărâmat în mare,în chiar adâncul apei;negoţul tău şi'ntreaga ta strânsurăla mijloc ţi s'au prăbuşit,şi toţi vâslaşii tăi.
\v 35 Şi toţi cei ce'n ostroave locuiescse tânguiau asupră-ţi,iar regii lor cumplit s'au spăimântatşi-au lăcrimat pe chipuri.
\v 36 Neguţătorii de prin neamuriau şuierat spre tine;nimic din tine n'a rămasşi'n veac nu vei mai fi".
\c 28
\p
\v 1 Şi a fost cuvântul Domnului către mine, zicând:
\v 2 "Fiul omului, grăieşte către principele Tirului: Aşa grăieşte Domnul:De vreme ce te-ai înălţatcu inimă cu totşi-ai zis că "Eu sunt Dumnezeusălaşele lui Dumnezeu le-am locuit,în inima mării",dar tu eşti om şi nu eşti Dumnezeu,deşi tu inima ţi-ai dat-oca inima lui Dumnezeu fiind...
\v 3 Eşti tu mai înţelept ca Daniel?Nimic n'ai învăţat de la'nţelepţi,din toată'nvăţătura lor?
\v 4 Cu propria-ţi ştiinţă ţi-ai câştigat puterea?cu'nţelepciunea ta?Cu ele dobândit-aiaur şi-argint în plinele-ţi haznale?
\v 5 Oare'n belşugul ştiinţei taleşi'ntru negoţul tăuţi-ai înmulţit puterea?Puterea este-aceeace inima ţi-a semeţit-o.
\v 6 De-aceea zice Domnul:Fiindcă inima ţi-ai dat-oca inima lui Dumnezeu fiind,
\v 7 de-aceea, iată, Eu îţi voi aducestrăini nimicitori de printre neamuri,şi ei vor scoate sabia'mpotrivă-ţişi-asupra frumuseţii ştiinţei taleşi-ţi vor trânti mândreţea la pământ;
\v 8 te vor lăsa josşi vei muri cu moarte de răniţiîn inima mării.
\v 9 Vei zice oare-atunci într'adevărcă "Eu sunt Dumnezeu"în faţa celor ce te vor ucide?...,în timp ce tu eşti om, nu Dumnezeuîn gloata celor ce te hăcuiesc.
\v 10 Şi vei muri de mână de străincu nefireasca moartea celor cu'mprejurul netăiat,căci Eu am spus aceasta,zice Domnul".
\v 11 Şi a fost cuvântul Domnului către mine, zicând:
\v 12 "Fiul omului, ia-ţi pe seamă o plângere asupra principelui Tirului şi spune-i: Aşa grăieşte Domnul:Tu eşti pecetea-asemănării, tu eşti cununa frumuseţii.
\v 13 Tu te-ai născut în lina desfătarea raiului lui Dumnezeu; ţi-ai pus pe tine toată nestemata de sardiu, de topaz şi de smaraldşi de rubin şi de safir, de iaspis,de aur şi argintşi de opal, de-agată, de-ametist,de hrisolit, beril şi onix.Din ziua'n care-ai fost zidit,cu aur ţi-ai umplut în tinecămările şi jitniţele tale.
\v 14 Cu heruvim te-am aşezatîn muntele lui Dumnezeu cel sfânt; în centrul pietrelor de foc erai.
\v 15 Neprihănit ai fost în vremea ta, din ziua'n care-ai fost ziditpân' s'au aflat în tine nedreptăţi.
\v 16 Din doldora negustoriei talehambarul tău e plin de făr'delege,şi de păcate te-ai umplut;zvârlit ai fost, cu răni cu tot,din muntele lui Dumnezeuşi heruvimul te-a adusdin centrul pietrelor de foc.
\v 17 Cu inima te-ai semeţitpe seama frumuseţii tale;în seama frumuseţii taleţi s'a stricat şi cunoştinţa;privind la multele-ţi păcatete-am lepădat Eu la pământ;în faţa regilor te-am pusca să te-arăţi aşa cum eşti.
\v 18 Că pentru multele-ţi păcateşi nedreptatea din negoţtu ţi-ai spurcat locaşurile sfinte.Eu foc voi scoate din mijlocul tău,acesta te va'nfuleca,iar Eu cenuşă te voi faceaici, pe propriul tău pământ,cu toţi de faţă, cei ce vor vedea.
\v 19 Iar cei ce printre neamuri te-au ştiuts'or tângui deasupra ta cu toţii:nimic din tine n'a rămasşi'n veac nu vei mai fi".
\v 20 Şi a fost cuvântul Domnului către mine, zicând:
\v 21 "Fiul omului, îndreaptă-ţi faţa spre Sidon şi profeţeşte asupra lui şi zi:
\v 22 Aşa grăieşte Domnul:Sidoane, iată, Eu îţi sunt potrivnic;şi Eu în tine Mă voi preamărişi vei cunoaşte tu că Eu sunt Domnulatunci când fac în tine judecăţişi când în tine Eu Mă voi sfinţi.
\v 23 Moarte şi sânge vei avea pe străzi;răniţi de spadă vor cădea'ntru tineşi împrejurul tăuşi vor cunoaşte-atunci că Eu sunt Domnul.
\v 24 Şi'n Israel, în casa lui, nicicumn'o să mai fie piedică de-amarşi ghimpe de dureredin partea celor dimprejurul său,a celor ce l-au ocărât;şi vor cunoaşte ei că Eu sunt Domnul.
\v 25 Aşa grăieşte Domnul Domn: Şi voi aduna casa lui Israel din neamurile printre care a fost risipită; şi întru ei Mă voi arăta Eu sfânt în ochii popoarelor şi ai neamurilor; şi vor locui pe pământul lor, pe care Eu i l-am dat robului Meu Iacob.
\v 26 Şi vor locui pe el întru nădejde şi vor zidi case şi vor sădi vii; şi'ntru nădejde vor locui când Eu voi face judecată asupra tuturor celor ce i-au ocărât, a celor ce sunt împrejurul lor; şi vor cunoaşte că Eu sunt Domnul, Dumnezeul lor şi Dumnezeul părinţilor lor".
\c 29
\p
\v 1 În anul al doisprezecelea, în luna a zecea, în prima zi a lunii, fost-a cuvântul Domnului către mine, zicând:
\v 2 "Fiul omului, îndreaptă-ţi faţa asupra lui Faraon, regele Egiptului, şi profeţeşte asupra lui şi asupra întregului Egipt
\v 3 şi zi: Aşa grăieşte Domnul:Iată, Eu sunt împotriva ta, Faraon,rege al Egiptului,balaurul cel marece şezi în mijlocul râurilor, cel ce zici:"Ale mele sunt râurile, şi eu le-am făcut!...".
\v 4 Dar eu voi pune belciug în fălcile taleşi peştii râului tău ţi-i voi lipi de aripi şi din mijlocul râului tău te voi scoatepe tine şi pe toţi peştii râului
\v 5 şi'n grabă te voi doborî,pe tine şi pe toţi peştii râului tău;pe faţa câmpului vei cădeaşi nu te vei adunaşi nici că vei fi adus laolaltă:hrană te-am dat fiarelor pământuluişi păsărilor cerului.
\v 6 Şi toţi locuitorii Egiptuluivor cunoaşte că Eu sunt Domnul.Că i-ai fost toiag de trestiecasei lui Israel:
\v 7 Când te prindeau cu mâna,tu te frângeai;când fiece mână se plesnea împotrivă-ţşi când ei se rezemau de tine,tu de istov te sfărâmaişi le rupeai rărunchii.
\v 8 De aceea, aşa grăieşte Domnul:Iată, Eu sabie voi aduce asupră-ţişi'n tine voi nimici tot ce e om şi vită.
\v 9 Şi fi-va ţara Egiptului pierzanie şi pustiuşi vor cunoaşte că Eu sunt Domnul.Fiindcă tu ai zis: "Ale mele sunt râurile, şi eu le-am făcut!",
\v 10 ei bine, iată că Eu sunt împotriva ta şi împotriva tuturor râurilor tale; şi voi da ţara Egiptului spre pustiire şi spre sabie şi spre nimicire, de la Migdol până la Siena şi pân'la hotarele Etiopienilor.
\v 11 Picior de om nu va trece printr'însa, şi nici picior de vită prin ea nu va trece, şi nu va fi locuită timp de patruzeci de ani.
\v 12 Şi pământul ei îl voi da spre pierzanie în mijlocul unei ţări pustii, iar cetăţile ei fi-vor [pustii] timp de patruzeci de ani în mijlocul cetăţilor celor pustiite; pe Egipteni îi voi risipi printre neamuri, şi prin ţări îi voi vântura.
\v 13 Căci aşa grăieşte Domnul: După patruzeci de ani îi voi aduna pe Egipteni din neamurile prin care-au fost risipiţi
\v 14 şi voi întoarce robimea Egiptenilor şi-i voi aşeza în ţara Patros , în ţara din care au fost luaţi şi vor fi ei acolo un regat umil;
\v 15 mai umil va fi decât toate regatele, şi nu se va mai înălţa deasupra neamurilor; puţini îi voi face la număr, ca să nu mai fie ei numeroşi între neamuri.
\v 16 Şi casa lui Israel nu-şi va mai pune nădejdea în ei, aducându-le aminte de nelegiuirea din vremea când se luau după ei, şi vor cunoaşte că Eu sunt Domnul".
\v 17 Şi a fost că în anul al douăzeci şi şaptelea, în ziua dintâi a primei luni, fost-a cuvântul Domnului către mine, zicând:
\v 18 "Fiul omului, Nabucodonosor, regele Babilonului, şi-a pus oştirea să slujească cu muncă grea împotriva Tirului; fiece cap era pleşuv, fiece umăr era julit ; şi plată nu i s'a dat, şi nici oastei lui celei împotriva Tirului, nimic pentru munca cea grea cu care a slujit împotriva lui.
\v 19 De aceea, aşa grăieşte Domnul: Iată, Eu îi dau lui Nabucodonosor, regele Babilonului, ţara Egiptului, şi-i va lua strânsurile şi-i va prăda ce e de prădat şi-i va jefui ce e de jefuit, iar [aceasta] va fi plata pentru oştirea lui.
\v 20 În schimbul muncii grele cu care a slujit împotriva Tirului, Eu i-am dat ţara Egiptului; aşa grăieşte Domnul Domn.
\v 21 În ziua aceea va răsări putere pentru toată casa lui Israel; şi'n mijlocul lor îţi voi da gură deschisă, iar ei vor cunoaşte că Eu sunt Domnul".
\c 30
\p
\v 1 Şi a fost cuvântul Domnului către mine, zicând:
\v 2 "Fiul omului, profeţeşte şi zi: Aşa grăieşte Domnul:Vai, vai, ce zi!
\v 3 Că aproape-i ziua Domnului,ziua norului:sfârşitul neamurilor va fi.
\v 4 Sabie veni-va asupra Egiptenilorşi tulburare va fi în Etiopiaşi răniţi vor cădea în Egiptşi-i vor lua strânsuraşi temeliile lui vor cădea.
\v 5 Acolo de sabie vor cădeaPerşi şi Cretani şi Lidieni şi Libienişi toată viitura şi din fiii legământului Meu.
\v 6 Şi vor cădea proptelele Egiptului;şi va cădea trufia puterii luide la Migdol pân'la Siena:de sabie'ntru el vor cădea,zice Domnul.
\v 7 Şi se va pustii în mijlocul unor ţări pustiite,iar cetăţile lor[pustii vor fi] în mijlocul cetăţilor pustii;
\v 8 şi vor cunoaşte că Eu sunt Domnulcând voi da foc Egiptuluişi când toţi cei ce-l ajută vor fi zdrobiţi.
\v 9 În ziua aceea vor ieşi din partea Mea vestitori ce se vor grăbi să nimicească Etiopia, şi tulburare va fi printre ei în ziua Egiptului; că, iată, vine!
\v 10 Aşa grăieşte Domnul Domn: Prin mâna lui Nabucodonosor, regele Babilonului, voi nimici mulţimea Egiptenilor;
\v 11 printr'a lui şi a poporului său: nimicitori trimişi de printre neamuri să nimicească ţara;sabie vor scoate asupra Egiptuluişi se va umple pământul de răniţi.
\v 12 Râurile lor le voi face pustiişi pământul îl voi da în mâna celor răi şi nimici-voi ţara cu tot ce este'n ea prin mâinile străinilor.Eu, Domnul, am grăit.
\v 13 Că aşa grăieşte Domnul Domn:Voi nimici idoliişi-i voi doborî pe mai-mari, pe mai-marii din Memfisşi pe mai-marii din ţara Egiptuluişi nu vor mai fi;şi frică voi aşeza în ţara Egiptului.
\v 14 Şi voi nimici ţinutul Patrosşi foc voi trimite peste Ţoanşi răzbunare voi face'n Diospolis ;
\v 15 şi mânia Mi-o voi vărsa peste Sin - tăria Egiptului -şi voi nimici mulţimile din Memfis.
\v 16 Şi foc voi trimite asupra Egiptuluişi cumplit se va tulbura Saisulşi surpări vor fi în Diospolisşi ape se vor revărsa.
\v 17 Tinerii din Iliopolis şi Bubasta de sabie vor cădea,iar femeile lor în robie vor fi duse.
\v 18 Ziua se va întuneca în Tahpanhes când voi zdrobi Eu acolo sceptrele Egiptului;acolo va pieri şi trufia puterii lui;şi nor îl va acoperişi fiicele lui în robie vor fi duse.
\v 19 Şi voi face judecată în Egiptşi vor cunoaşte că Eu sunt Domnul".
\v 20 Şi a fost că în anul al unsprezecelea, în prima lună, în cea de a şaptea zi a lunii , fost-a cuvântul Domnului către mine, zicând:
\v 21 "Fiul omului, am zdrobit braţele lui Faraon, regele Egiptului; şi, iată, el nu s'a plecat ca să fie lecuit, să i se pună faşă, să i se dea putere să apuce sabia...
\v 22 De aceea, aşa grăieşte Domnul Domn: Iată, Eu sunt împotriva lui Faraon, regele Egiptului, şi braţele lui cele tari le voi zdrobi şi sabia din mâna lui o voi surpa.
\v 23 Iar pe Egipteni îi voi risipi printre neamuri, şi prin ţări îi voi vântura.
\v 24 Şi voi întări braţele regelui Babilonului; şi sabia Mea i-o voi da lui în mână, iar el o va aduce asupra Egiptului şi va prăda ce e de prădat şi va jefui ce e de jefuit.
\v 25 Şi voi întări braţele regelui Babilonului, iar braţele lui Faraon vor cădea; şi vor cunoaşte ei că Eu sunt Domnul, atunci când Eu voi pune sabia Mea în mâna regelui Babilonului, iar el o va întinde peste ţara Egiptului.
\v 26 Iar pe cei din Egipt îi voi risipi printre neamuri, şi prin ţări îi voi vântura, şi toţi Egiptenii vor cunoaşte că Eu sunt Domnul".
\c 31
\p
\v 1 Şi a fost că în anul al unsprezecelea, în luna a treia, în ziua cea dintâi a lunii, fost-a cuvântul Domnului către mine, zicând:
\v 2 "Fiul omului, zi către Faraon, regele Egiptului, şi poporului său: Cui te-ai asemănat în măreţia ta?
\v 3 Iată Asurul era un chiparos din Liban,frumos în ramurişi des în frunzele umbroase,înalt în statură,ajuns cu vârful până'n miezul norilor;
\v 4 apa îl hrănea,adâncul îl creşteafăcându-i râurile să curgăde jur-împrejurul rădăcinilor;pâraiele şi le trimiteala toţi copacii câmpului.
\v 5 Statura dar i se'nălţasedeasupra a tot ce-i arbore în câmpşi'n lături mult i se lăţeau lăstariiavând în ei belşug de apă.
\v 6 Şi dacă-atât i s'au lăţit lăstarii,în ramurile lui îşi făceau cuibtoate păsările cerului;sub roata lui de crengi puiautoate fiarele câmpului;la umbra lui locuiamulţimea neamurilor toată.
\v 7 Frumos era în măreţia luiprin ramurile lui nenumărate,căci rădăcinile-i eraupe lângă apă'mbelşugată.
\v 8 Chiparoşi asemenea luinu se aflau nici în raiul lui Dumnezeu:molizii nu-s ca ramurile lui,nici brazii n'ar putea să stea alăturicu crengile lui;nici un pom în raiul lui Dumnezeunu i s'a asemănat în frumuseţe.
\v 9 Că tare mândru l-am făcutîntru mulţimea ramurilor luişi la mândreţea lui râvneauarborii din raiul lui Dumnezeu.
\v 10 De aceea, aşa grăieşte Domnul: Fiindcă te-ai înălţat în statură şi ţi-a ajuns vârful până'n miezul norilor (iar Eu l-am văzut în timp ce el se înălţa),
\v 11 de aceea l-am dat în mâinile căpeteniei neamurilor, iar acesta îl va nimici.
\v 12 Străini răzbunători de printre neamuri l-au nimicit şi l-au surpat peste munţi; căzut-au ramurile lui prin toate văile, lăstarii i s'au fărâmat în fiece câmp al pământului; din umbra lor au fugit toate popoarele neamurilor şi l-au prăvălit.
\v 13 Întru căderea lui s'au odihnittoate păsările cerului,pe rădăcinile lui venit-autoate fiarele câmpului.
\v 14 Pentru ca nici un copac de pe lângă apă să nu se înalţe prin propria lui statură; toţi cei hrăniţi cu apă n'au ajuns cu vârful în miezul norilor şi nu şi-au înălţat statura;căci toţi au fost daţi morţii, în adâncul pământului,în mijlocul fiilor oamenilor,al celor ce se pogoară'n groapă.
\v 15 Aşa grăieşte Domnul Domn: În ziua'n care s'a pogorât la iad, adâncul l-a plâns; iar Eu i-am oprit râurile şi i-am mărginit belşugul apei; şi-asupra lui s'a întristat Libanul, şi toţi copacii câmpului s'au slăbit din pricina lui.
\v 16 Neamurile s'au cutremurat de sunetul căderii lui, când Eu l-am azvârlit în iad cu cei ce se pogoară în groapă; şi toţi pomii Edenului l-au mângâiat în pământ, şi tot ce-i mai ales în Liban şi tot ce e hrănit cu apă;
\v 17 că şi ei s'au pogorât cu el în iad, la cei răniţi de sabie; iar sămânţa lui, cei ce locuiau la umbra lui, la mijlocul vieţii lor au pierit.
\v 18 Cui te-ai asemănat? Coboară-te şi te'ncovoaie cu pomii Edenului în adâncul pământului; acolo vei zăcea, în mijlocul celor netăiaţi împrejur, laolaltă cu cei răniţi de sabie! Aşa va fi Faraon şi toată mulţimea oştirii lui, zice Domnul Domn".
\c 32
\p
\v 1 Şi a fost că în anul al doisprezecelea, în luna a douăsprezecea, în ziua cea dintâi a lunii, fost-a cuvântul Domnului către mine, zicând:
\v 2 "Fiul omului, ia-ţi pe seamă o plângere asupra lui Faraon, regele Egiptului, şi-i vei zice: Cu un leu al neamurilor te-ai asemănatşi cu balaurul din mare;cu cornul îţi împungeai râurile,cu picioarele tulburai apaşi râurile le călcai.
\v 3 Aşa grăieşte Domnul:Asupra ta Îmi voi întinde mreaja,a neamurilor multe,şi cu undiţa Mea te voi scoate.
\v 4 Şi te-oi întinde pe pământ:pline vor fi câmpiile de tine,şi păsările ceruluipe tine le voi aşezaşi fiarele pământuluicu tine le voi sătura.
\v 5 Şi peste munţiEu carnea ţi-o voi aruncaşi de sângele tău îi voi face sătui.
\v 6 De scârna ta se va'mbăla pământul- puzderie'mprăştiată peste munţi -şi văile le-oi sătura de tine.
\v 7 Atunci când te vei stinge,Eu cerul îl voi învelişi stelele le voi întunecaşi soarele cu nor îl voi acoperişi luna nu-şi va da lumina.
\v 8 Şi tot ce dă lumină'n cerdeasupra ta se va întuneca,şi întuneric voi aduce'n ţara ta,grăieşte Domnul Domn.
\v 9 Şi voi întărâta inima multor popoare atunci când te voi duce printre neamuri, într'o ţară pe care n'ai ştiut-o.
\v 10 Şi multe neamuri se vor încrunta la tine, iar regii lor vor fi cuprinşi de spaimă când sabia Mea va flutura pe dinaintea chipurilor lor, ale celor ce-şi aşteaptă propria lor cădere din ziua căderii tale.
\v 11 Căci aşa grăieşte Domnul:Sabia regelui Babilonuluiva veni asupra ta;
\v 12 cu săbiile uriaşilorîţi voi surpa tăriaşi cu nimicitori din neamurile toate;ei vor nimici trufia Egiptului,puterea lui întreagă se va sfărâma.
\v 13 Vitele lui pe toate le voi nimicide la apa cea multă;picior de om n'o va mai tulburaşi pas de vită n'o va mai călca.
\v 14 Apele lor atunci vor înceta să curgă,şi râurile lor nu vor mai curge ca uleiul,zice Domnul,
\v 15 când Eu voi da Egiptul spre pieireşi când pustiu va fi pământulcu tot ce e pe el,când Eu dintr'însul îi voi risipipe cei ce-l locuiescşi ei vor şti atunci că Eu sunt Domnul.
\v 16 E cânt de plângere, pe el îl vei cânta; fiicele neamurilor îl vor cânta cu jale; pentru Egipt îl vor cânta, şi pentru toată tăria din el, zice Domnul Domn".
\v 17 Şi a fost că în anul al doisprezecelea, în prima lună, în cincisprezece ale lunii, fost-a cuvântul Domnului către mine, zicând:
\v 18 "Fiul omului, jeleşte-te peste tăria Egiptului, căci pe fiicele lui moarte le vor pogorî neamurile în adâncul pământului, la cei ce se pogoară în groapă.
\v 19 (Din apă limpede pogoară-te, şi dormi cu cei netăiaţi împrejur).
\v 20 Cu el vor cădea în mijlocul celor răniţi de sabie, şi'ntreaga lui tărie va adormi.
\v 21 Şi-ţi vor zice uriaşii: Pogoară-te'n adâncul gropii!; cu cât eşti tu mai bun?
\v 22 Acolo sunt Asur şi toţi ai lui; răniţii lui, cu toţii, acolo-au fost lăsaţi:
\v 23 mormântul lor e în adâncul gropii; ai lui stau adunaţi în jurul mormântului său; toţi răniţii vor cădea de sabie, cei ce-au făcut ca frica de ei să cadă pe pământul vieţii.
\v 24 Acolo este Elam, cu toată oştirea lui în jurul mormântului său, cu toţi răniţii care au căzut de sabie, laolaltă cu cei ce netăiaţi împrejur s'au pogorât în adâncul pământului şi cu cei ce-au făcut ca frica de ei să cadă pe pământul vieţii şi care şi-au primit pedeapsa împreună cu cei ce se pogoară în groapă
\v 25 în mijlocul celor răniţi.
\v 26 Acolo-au fost duşi Meşec, şi Tubal cu toată oştirea lui în jurul mormântului său, cu toţi răniţii lui, cu toţi cei netăiaţi împrejur, cu cei răniţi de sabie care-au făcut ca frica de ei să cadă pe pământul vieţii.
\v 27 Ei zac laolaltă cu uriaşii care-au căzut demult, cei ce-au căzut în iad cu armele lor de război, cei ce şi-au pus săbiile lor sub cap, dar ale căror fărădelegi li se află în oase, că pe toţi i-au înfricoşat de-a lungul vieţii lor.
\v 28 Iar tu vei zăcea laolaltă cu cei netăiaţi împrejur şi vei dormi cu cei răniţi de sabie.
\v 29 Acolo zac Edom şi regii lui şi toţi principii Asurului, a căror tărie s'a dat înapoi de dinaintea unei răni de sabie: aceştia zac laolaltă cu cei răniţi, cu cei ce s'au pogorât în groapă.
\v 30 Acolo sunt principii Miazănopţii, toate căpeteniile Asurului, cei ce s'au pogorât răniţi de propria lor frică; ei zac, netăiaţi împrejur, laolaltă cu cei răniţi de sabie, laolaltă cu tăria şi cu frica lor, ca unii ce şi-au primit pedeapsa cu cei ce se pogoară în groapă.
\v 31 Regele Faraon îi va vedea, şi'ntru toată tăria lor se va mângâia: răniţii săbiei lui Faraon şi'ntreaga lui tărie, zice Domnul Domn.
\v 32 Fiindcă Eu am făcut ca frica lui să cadă pe pământul vieţii; şi va zăcea el în mijlocul celor netăiaţi împrejur, laolaltă cu cei răniţi de sabia lui Faraon, şi toată gloata lui laolaltă cu el, zice Domnul Domn".
\c 33
\p
\v 1 Şi a fost cuvântul Domnului către mine, zicând:
\v 2 "Fiul omului, grăieşte tu către fiii poporului tău; şi le vei zice: Când Eu voi aduce sabie'ntr'o ţară, iar oamenii acelei ţări vor lua pe cineva dintre ei şi-l vor pune să le fie de strajă,
\v 3 şi acela va vedea sabia venind peste ţară şi va suna din trâmbiţă şi-i va da semn poporului,
\v 4 iar cel ce aude sunetul trâmbiţei va auzi cu adevărat, dar nu se va păzi, şi sabia va veni asupră-i şi-l va lua, sângele lui va fi asupra capului său.
\v 5 De vreme ce el a auzit glasul trâmbiţei, dar nu s'a păzit, sângele lui va fi asupra sa; dar un altul, pentru că s'a păzit, şi-a mântuit sufletul.
\v 6 Dar dacă cel ce stă de strajă va vedea sabia venind şi nu va suna din trâmbiţă şi poporul nu se va păzi şi sabia va veni şi va lua un suflet dintre ei, atunci [sufletul] acela a fost prins din pricina nelegiuirii acestuia, iar Eu voi cere sângele din mâna celui ce stă de strajă.
\v 7 Iar tu, fiul omului, pe tine te-am pus Eu să-i fii de strajă casei lui Israel, iar tu vei auzi cuvânt din gura Mea.
\v 8 Când Eu îi spun celui păcătos: "Cu moarte vei muri!", dar tu nu-i vei spune necredinciosului să ia aminte la calea lui, iar nelegiuitul va muri în nelegiuirea lui, atunci sângele lui din mâna ta îl voi cere.
\v 9 Dar dacă tu îi vei grăi celui păcătos despre calea lui, anume să se'ntoarcă din ea, dar el nu se va întoarce din calea sa, atunci el în nelegiuirea lui va muri, dar tu ţi-ai mântuit sufletul.
\v 10 Şi tu, fiul omului, spune-i casei lui Israel: Aşa grăit-aţi voi, zicând: "Rătăcirile noastre şi nelegiuirile noastre sunt deasupra noastră şi ne sfârşim în ele; cum vom putea trăi?".
\v 11 Spune-le: Aşa grăieşte Domnul!: Viu sunt Eu; Eu nu vreau moartea păcătosului, ci să se întoarcă păcătosul din calea lui şi să fie viu. Întoarceţi-vă cu dinadinsul din calea voastră cea rea!; de ce, dar, să muriţi, o, casa lui Israel?
\v 12 Şi tu, fiul omului, zi către fiii poporului tău: Dreptatea celui drept nu-l va mântui în ziua'n care rătăceşte, iar nelegiuirea celui nelegiuit nu-l va poticni în ziua'n care el se'ntoarce din nelegiuirea lui, aşa cum dreptul nu se va putea mântui în ziua păcatului său.
\v 13 Când Eu îi spun celui drept: "Tu, negreşit, vei fi viu!", dar el, încrezându-se în dreptatea lui, va săvârşi nelegiuire, atunci nici una din dreptăţile lui nu va fi pomenită: în nedreptatea lui, pe care el a săvârşit-o, în aceea va muri.
\v 14 Iar când Eu îi voi spune celui păcătos: "Tu, negreşit, vei muri!", dar el se întoarce din păcatul său şi face judecată şi dreptate
\v 15 şi dă zălogul înapoi şi plăteşte ce a jefuit şi umblă întru poruncile vieţii în aşa fel încât să nu facă nimic nedrept, acela negreşit va fi viu şi nu va muri;
\v 16 nici unul din păcatele pe care el le-a făcut nu va fi pomenit; de vreme ce el a făcut judecată şi dreptate, întru acelea va fi viu.
\v 17 Dar fiii poporului vor zice: "Calea Domnului nu e dreaptă!", în timp ce ei sunt aceia a căror cale nu e dreaptă!
\v 18 Că dacă cel drept se va abate de la dreptatea lui şi va face fărădelegi, întru acestea va muri.
\v 19 Iar dacă cel păcătos se va abate de la nelegiuirea lui şi va face judecată şi dreptate, întru acestea va fi viu.
\v 20 Aceasta, deci, este [calea] despre care voi aţi zis: "Calea Domnului nu este dreaptă!". Eu vă voi judeca, o, casa lui Israel, pe fiecare pentru propriile sale căi".
\v 21 Şi a fost că în anul al doisprezecelea de la înrobirea noastră, în luna a zecea, în cea de a cincea zi a lunii, a venit la mine unul care scăpase din Ierusalim, zicând: "Cetatea e luată!"
\v 22 Dar mâna Domnului fusese peste mine seara, mai înainte ca el să fi venit, şi mi-a deschis gura când el a venit dimineaţa la mine; şi de'ndată ce gura mi s'a deschis, ea nu s'a mai oprit.
\v 23 Şi a fost cuvântul Domnului către mine, zicând:
\v 24 "Fiul omului, cei ce trăiesc în locurile cele pustiite din ţara lui Israel zic: "Avraam era unul când i s'a dat ţara s'o stăpânească; dar noi suntem mai mulţi: nouă ni s'a dat ţara spre stăpânire...".
\v 25 De aceea spune-le: Aşa grăieşte Domnul Domn: Voi, cei ce mâncaţi [carne] cu sânge şi ochii vi-i ridicaţi spre idolii voştri şi faceţi vărsare de sânge, voi oare veţi avea ţara în stăpânire?
\v 26 Voi v'aţi încrezut în sabia voastră, voi aţi făcut urâciuni, voi aţi necinstit fiecare pe femeia aproapelui său: aşa veţi avea voi ţara în stăpânire?
\v 27 De aceea, spune-le: Aşa grăieşte Domnul Domn: Viu sunt Eu, că cei ce trăiesc în locurile pustiite vor cădea de sabie, cei ce se află în câmpuri deschise vor fi daţi spre mâncare fiarelor câmpului, iar pe cei ce se află în [cetăţi] întărite şi pe cei ce se află în peşteri, pe aceia cu moarte îi voi ucide.
\v 28 Şi voi face pământul pustiu, iar semeţia tăriei lor va pieri; munţii lui Israel se vor pustii prin aceea că nimeni nu va mai fi să-i cutreiere.
\v 29 Şi vor cunoaşte că Eu sunt Domnul atunci când le voi face pământul pustiu; pustiu va fi din pricina urâciunilor pe care ei le-au făcut.
\v 30 Iar tu, fiul omului: Fiii poporului tău sunt cei ce vorbesc de tine pe lângă ziduri şi pe la uşile caselor. Şi unul către altul vorbesc, zicând: "Să ne adunăm şi să auzim [cuvintele] care ies de la Domnul!...".
\v 31 Şi vor veni la tine aşa cum se adună poporul şi-ţi vor sta înainte; şi cuvintele tale le vor asculta, dar de făcut nu le vor face; că'n gura lor nu-i decât minciună, iar inima lor umblă după spurcăciunile lor.
\v 32 Şi te vei face lor ca sunetul cel dulce la auz, harpă cu strunele potrivite; ei îţi vor auzi cuvintele, dar de făcut nu le vor face.
\v 33 Şi când va veni - căci, iată, vine! -, atunci vor cunoaşte că profet era în mijlocul lor".
\c 34
\p
\v 1 Şi a fost cuvântul Domnului către mine, zicând:
\v 2 "Fiul omului, profeţeşte împotriva păstorilor lui Israel!; profeţeşte şi spune-le păstorilor: Aşa grăieşte Domnul Domn: O, păstori ai lui Israel!, oare se pasc păstorii pe ei înşişi? Oare nu oile sunt acelea pe care păstorii le pasc?
\v 3 Iată, voi mâncaţi laptele şi vă îmbrăcaţi cu lâna şi înjunghiaţi pe cele grase, dar pe oile Mele nu le paşteţi;
\v 4 pe cea slabă n'aţi întărit-o, pe cea bolnavă n'aţi vindecat-o, pe cea zdrobită n'aţi legat-o'n feşi, pe cea rătăcită n'aţi întors-o, pe cea pierdută n'aţi căutat-o, iar pe cea tare aţi slăbit-o prin osteneală.
\v 5 Şi oile Mele s'au risipit din lipsă de păstor şi au devenit mâncare fiarelor câmpului.
\v 6 Şi oile Mele s'au risipit în fiece munte şi'n fiece deal înalt; pe faţa'ntregului pământ s'au risipit, şi nu era nimeni care să le caute şi să le întoarcă.
\v 7 De aceea, voi, păstori, auziţi cuvântul Domnului:
\v 8 Viu sunt Eu!, zice Domnul Domn: Fiindcă oile Mele au devenit o pradă, şi din lipsă de păstor s'au făcut oile Mele mâncare tuturor fiarelor câmpului, fiindcă păstorii n'au avut nici un fel de grijă pentru oile Mele, ci s'au păscut păstorii pe ei înşişi, dar oile Mele nu le-au păscut,
\v 9 de aceea, voi, păstori, auziţi cuvântul Domnului:
\v 10 Aşa grăieşte Domnul Domn: Iată, Eu sunt împotriva păstorilor; şi voi cere oile Mele din mâinile lor; şi-i voi întoarce îndărăt, pentru ca ei să nu pască oile Mele, şi păstorii nu le vor mai paşte; şi-Mi voi scoate oile din gura lor, iar ele nu le vor mai fi lor de mâncare.
\v 11 De aceea, aşa grăieşte Domnul Domn: Iată, Eu Îmi voi căuta oile şi le voi cerceta.
\v 12 Aşa cum păstorul îşi socoteşte turma la vreme de negură şi nor, când el se află'n mijlocul oilor răzleţite, tot astfel Îmi voi căuta Eu oile Mele şi le voi mâna din fiece loc unde s'au risipit la vreme de nor şi de negură.
\v 13 Şi le voi scoate de printre neamuri şi le voi aduna de prin ţări şi le voi duce în ţara lor şi le voi paşte în munţii lui Israel şi'n văi şi'n fiece loc locuit al pământului.
\v 14 La păşune bună le voi paşte, în muntele cel înalt al lui Israel; şi stânele lor acolo vor fi, şi ele acolo se vor culca şi acolo se vor odihni întru desfătarea cea bună şi vor paşte păşune grasă în munţii lui Israel.
\v 15 Eu Îmi voi paşte oile Mele şi le voi odihni, iar ele vor cunoaşte că Eu sunt Domnul - aşa grăieşte Domnul Domn -;
\v 16 pe cea pierdută o voi căuta, pe cea rătăcită o voi întoarce, pe cea zdrobită o voi lega în feşi, pe cea slabă o voi întări şi pe cea tare o voi păzi; şi cu dreptate le voi paşte.
\v 17 Cât despre voi, oile Mele, aşa grăieşte Domnul Domn: Iată, Eu voi osebi între oaie şi oaie, între berbeci şi ţapi.
\v 18 Puţin a fost oare pentru voi că păşteaţi păşunea cea bună şi că voi, cu picioarele voastre, călcaţi rămăşiţele păşunii? şi că apa cea limpede o beaţi, iar pe cea rămasă o tulburaţi cu ale voastre picioare?
\v 19 Aşa că oile Mele păşteau ceea ce călcaseră picioarele voastre şi beau apa tulburată de ale voastre picioare.
\v 20 De aceea, aşa grăieşte Domnul: Iată, Eu voi osebi între oaie tare şi oaie slabă.
\v 21 Şi fiindcă voi împingeaţi cu umerii şi coastele voastre, şi cu coarnele voastre o împungeaţi pe cea slabă,
\v 22 Eu Îmi voi mântui oile Mele, şi ele nu vor mai fi pradă, şi voi judeca între berbec şi berbec.
\v 23 Şi Păstor voi ridica peste ele, şi le va paşte robul Meu David, şi El le va fi păstor.
\v 24 Şi Eu, Domnul, le voi fi Dumnezeu, iar David căpetenie în mijlocul lor; Eu, Domnul, am grăit.
\v 25 Şi voi face cu David legământul de pace, iar fiarele cele rele le voi stârpi din ţară şi vor locui în pustie şi'n păduri.
\v 26 Şi le voi aşeza împrejurul muntelui Meu; şi vă voi da ploaie, ploaie de binecuvântare.
\v 27 Şi pomii câmpului îşi vor da roada, şi pământul îşi va da tăria; şi vor locui în ţara lor cu încredinţare de pace; şi vor cunoaşte că Eu sunt Domnul, atunci când Eu le voi sfărâma jugul şi le voi scoate din mâna celor ce le-au înrobit.
\v 28 Şi nu vor mai fi pradă neamurilor, şi fiarele pământului nu le vor mai mânca; şi vor locui fără grijă, şi nimeni nu va fi care să le sperie.
\v 29 Şi voi face să le răsară o plantă de pace; şi nu vor mai pieri de foame pe pământ şi nu vor mai răbda ocară de la neamuri.
\v 30 Şi vor cunoaşte că Eu sunt Domnul, Dumnezeul lor, iar ele sunt poporul Meu, casa lui Israel, zice Domnul.
\v 31 Voi sunteţi oile Mele, chiar oile turmei Mele, iar Eu sunt Domnul, Dumnezeul vostru, zice Domnul Domn".
\c 35
\p
\v 1 Fost-a cuvântul Domnului către mine, zicând:
\v 2 "Fiul omului, întoarce-ţi faţa spre muntele Seir şi profeţeşte împotriva lui
\v 3 şi spune-i: Aşa grăieşte Domnul Domn: Iată, Eu sunt împotriva ta, munte Seir, şi-Mi voi întinde mâna asupră-ţi şi te voi face pustiu; pustiu te voi face.
\v 4 Pustiire voi face în cetăţile tale, şi tu vei fi pustiu şi vei cunoaşte că Eu sunt Domnul.
\v 5 Pentru că tu ai fost un vrăjmaş necontenit şi pentru că tu cu vicleşug ai şezut în faţa casei lui Israel, cu mâna vrăjmaşului [purtător] de sabie, la vreme de nedreptate ajunsă la culme,
\v 6 de aceea - viu sunt Eu!, zice Domnul Domn -, de vreme ce ai păcătuit asupra sângelui, sângele te va urmări.
\v 7 Şi voi da muntele Seir spre pustiire; pustiu va fi, şi voi nimici în el oameni şi vite.
\v 8 Dealurile şi văile tale le voi umple de răniţi, şi'n toate câmpiile tale vor cădea răniţi de sabie.
\v 9 Pustietate veşnică te voi face; cetăţile tale nu vor mai fi locuite şi vor cunoaşte că Eu sunt Domnul.
\v 10 Pentru că ai zis: "Cele două neamuri şi cele două ţări vor fi ale mele, şi eu le voi stăpâni", în timp ce Domnul era acolo;
\v 11 de aceea - viu sunt Eu!, zice Domnul - Mă voi purta cu tine pe potriva duşmăniei tale şi Mă voi face cunoscut ţie atunci când te voi judeca;
\v 12 şi vei cunoaşte că Eu sunt Domnul. Auzit-am glasul blasfemiilor tale atunci când tu ai vorbit de munţii lui Israel: "Sunt pustii, ni s'au dat nouă spre hrană".
\v 13 Şi tu, cu gura ta, ai spus vorbe lăudăroase împotriva Mea, iar Eu am auzit.
\v 14 De aceea, aşa grăieşte Domnul: Atunci când tot pământul se va veseli, Eu pe tine te voi face pustiu.
\v 15 Pustiu vei fi, o, munte Seir, şi toată Idumeea; ea toată va pieri, iar tu vei cunoaşte că Eu sunt Domnul, Dumnezeul lor.
\c 36
\p
\v 1 Şi tu, fiul omului, profeţeşte despre munţii lui Israel şi spune-le munţilor lui Israel: Auziţi cuvântul Domnului!
\v 2 Aşa grăieşte Domnul: Fiindcă duşmanul a zis împotriva voastră: "Aha!, vechile locuri pustii ni s'au făcut nouă spre stăpânire!",
\v 3 de aceea profeţeşte şi zi: Aşa grăieşte Domnul Domn: De vreme ce voi aţi fost înjosiţi şi urâţi de cei ce sunt împrejurul vostru, pentru ca să intraţi sub stăpânirea altor neamuri, şi fiindcă aţi devenit batjocură clevetitorilor şi ocară neamurilor,
\v 4 de aceea, voi, munţi ai lui Israel, auziţi cuvântul Domnului: Aşa grăieşte Domnul către munţii şi către dealurile şi către văile şi către pâraiele şi către [locurile] pustiite şi nimicite şi către cetăţile care-au fost părăsite şi au devenit pradă şi batjocură celorlalte neamuri de primprejur,
\v 5 de aceea, aşa grăieşte Domnul Domn: Da, în focul mâniei Mele am grăit împotriva celorlalte neamuri şi împotriva a toată Idumeea, pentru că ele şi-au însuşit ţara Mea ca s'o stăpânească'ntru veselie, necinstind vieţile şi vrând s'o nimicească prin jaf,
\v 6 de aceea, tu profeţeşte asupra ţării lui Israel şi spune-le munţilor şi dealurilor şi văilor şi codrilor: Aşa grăieşte Domnul: Iată, Eu întru gelozia Mea şi'ntru mânia Mea am grăit, pentru că voi aţi suferit ocările păgânilor.
\v 7 De aceea, iată, Eu Îmi voi ridica mâna împotriva neamurilor dimprejurul vostru; ele îşi vor purta propria lor ocară.
\v 8 Dar strugurii voştri şi roadele voastre, o, munţi ai lui Israel, poporul Meu le va mânca, fiindcă el nădăjduieşte să vină.
\v 9 Că, iată, Eu Mă îndrept asupra voastră şi am să caut spre voi, şi veţi fi araţi şi semănaţi
\v 10 şi'ntru voi am să'nmulţesc oameni - însăşi casa lui Israel, până la unul - şi cetăţile voastre vor fi locuite, iar cele pustii vor fi zidite.
\v 11 Oameni şi vite voi înmulţi întru voi; şi-am să vă fac să fiţi locuiţi ca la'nceputul vostru; şi binele vi-l voi face mai mult decât pe vremuri, iar voi veţi cunoaşte că Eu sunt Domnul.
\v 12 Şi voi face ca'ntru voi să se nască oameni - poporul Meu Israel - şi ei vă vor moşteni, iar voi le veţi fi moşie şi nu veţi mai duce lipsă de ei.
\v 13 Aşa grăieşte Domnul Domn: Fiindcă ţi-am zis: "Tu eşti un mâncător de oameni şi ţi-ai lipsit neamul de copiii lui",
\v 14 de aceea: tu nu vei mai mânca oameni şi nu-ţi vei mai lipsi neamul de copiii lui, zice Domnul Domn.
\v 15 Şi'mpotriva voastră nu se va mai auzi defăimarea neamurilor, iar ocara popoarelor nu o veţi mai suferi, zice Domnul Domn".
\v 16 Şi a fost cuvântul Domnului către mine, zicând:
\v 17 "Fiul omului, cei din casa lui Israel au locuit pe pământul lor, dar ei l-au spurcat cu purtările lor : cu idolii lor, şi cu necurăţiile lor; purtările lor au devenit în faţa Mea ca necurăţiile femeii la scurgere.
\v 18 Iar Eu Mi-am revărsat mânia peste ei, din pricina sângelui pe care l-au vărsat pe pământ şi din pricina idolilor cu care l-au spurcat.
\v 19 Şi i-am risipit printre neamuri şi i-am vânturat prin ţări; după purtările lor şi după păcatul lor i-am judecat.
\v 20 Şi intrând ei printre neamurile la care au mers, au necinstit numele Meu cel sfânt, că se zicea despre ei: "Aceştia sunt poporul Domnului, şi din ţara Lui au ieşit".
\v 21 Dar Eu i-am cruţat, de dragul numelui Meu cel sfânt pe care cei din casa lui Israel l-au necinstit printre neamurile la care au mers.
\v 22 De aceea, spune-i casei lui Israel: Aşa grăieşte Domnul Domn: Nu de dragul vostru, o, casa lui Israel, vă fac Eu aceasta, ci de dragul numelui Meu cel sfânt pe care voi l-aţi necinstit printre neamurile la care aţi mers.
\v 23 Şi voi sfinţi numele Meu cel mare, pe care voi l-aţi necinstit printre neamuri, pe care în mijlocul lor l-aţi necinstit; şi vor cunoaşte neamurile că Eu sunt Domnul - zice Domnul - atunci când Eu întru voi Mă voi sfinţi în faţa ochilor lor.
\v 24 Şi vă voi lua de printre neamuri, şi din toate ţările vă voi aduna şi vă voi aduce în propria voastră ţară;
\v 25 şi vă voi stropi cu apă curată şi vă veţi curăţi de toate necurăţiile voastre; şi de toţi idolii voştri vă voi curăţi.
\v 26 Şi vă voi da o inimă nouă, şi duh nou voi da întru voi; inima de piatră o voi lua din trupul vostru şi vă voi da inimă de carne.
\v 27 Duhul Meu Îl voi pune înlăuntrul vostru şi voi face ca voi să umblaţi în rânduielile Mele, iar judecăţile Mele să le păziţi şi să le faceţi.
\v 28 Şi veţi locui pe pământul pe care Eu l-am dat părinţilor voştri, şi-Mi veţi fi Mie popor, iar Eu vă voi fi vouă Dumnezeu.
\v 29 Şi vă voi mântui din toate necurăţiile voastre; şi voi chema grâul şi-l voi înmulţi şi nu voi aduce foamete asupra voastră.
\v 30 Şi voi înmulţi roada pomilor şi roadele ţarinei, ca să nu purtaţi voi printre neamuri ocara foametei.
\v 31 Şi vă veţi aduce aminte de purtările voastre cele rele şi de scornirile voastre idoleşti, care nu erau bune, şi veţi fi dezgustaţi în propriii voştri ochi de nelegiuirile şi spurcăciunile voastre.
\v 32 Nu de dragul vostru voi face Eu [aceasta], zice Domnul Domn, dar [pe aceasta] s'o ştiţi: Ruşinaţi-vă şi întoarceţi-vă din căile voastre, o, casa lui Israel!
\v 33 Aşa grăieşte Domnul Domn: În ziua'n care vă voi curăţi de toate fărădelegile voastre, voi face să fie locuite cetăţile şi să fie zidite cele pustiite;
\v 34 atunci pământul pustiu va fi lucrat - după ce mai înainte era pustiu în ochii fiecărui călător.
\v 35 Şi se va zice: "Acest pământ pustiu a devenit ca o grădină a desfătării ; iar cetăţile goale şi pustii şi dărâmate sunt acum puternic aşezate".
\v 36 Iar neamurile câte au mai rămas împrejurul vostru vor cunoaşte că Eu sunt Domnul: Eu am zidit [cetăţile] surpate şi Eu am răsădit [pământurile] pustiite; Eu, Domnul, am grăit, şi Eu voi face!
\v 37 Aşa grăieşte Domnul Domn: De data aceasta, Eu voi fi căutat de cei din casa lui Israel, ca să-i zidesc; îi voi înmulţi, pe ei, oamenii, ca pe oi;
\v 38 ca pe nişte oi sfinte, ca oile Ierusalimului la sărbătorile lui; aşa vor fi cetăţile pustii: pline de oameni. Şi vor cunoaşte că Eu sunt Domnul!"
\c 37
\p
\v 1 Fost-a peste mine mâna Domnului; şi m'a scos Domnul întru duh şi m'a aşezat în mijlocul câmpului ; iar acela era plin de oase omeneşti.
\v 2 Şi m'a purtat de jur-împrejurul lor: şi, iată, erau foarte multe pe faţa câmpului, uscate de tot.
\v 3 Şi mi-a zis: "Fiul omului, oare vor învia oasele acestea?". Iar eu am zis: "Doamne, Doamne, aceste [lucruri] Tu le ştii!"
\v 4 Şi mi-a zis: "Fiul omului, profeţeşte asupra acestor oseminte!; şi le vei spune: Voi, oase uscate, auziţi cuvântul Domnului:
\v 5 Aşa grăieşte Domnul către oasele acestea: Iată, Eu voi aduce întru voi duh de viaţă
\v 6 şi nervi voi aduce pe voi şi carne voi pune pe voi şi piele voi întinde pe voi şi duhul Meu îl voi pune întru voi şi veţi învia şi veţi cunoaşte că Eu sunt Domnul".
\v 7 Şi am profeţit aşa cum îmi poruncise Domnul. Şi a fost că atunci când am profeţit, iată, cutremur s'a făcut, iar oasele s'au apropiat, fiecare la încheietura lui.
\v 8 Şi m'am uitat; şi, iată, nervi şi carne creşteau pe ele, şi piele se întindea peste ele, dar duh în ele nu era.
\v 9 Iar El mi-a zis: "Profeţeşte-i duhului, profeţeşte, fiul omului, şi spune-i duhului: Aşa grăieşte Domnul: Vino, duhule, din cele patru vânturi, şi suflă asupra acestor morţi, iar ei să învie!"
\v 10 Şi am profeţit aşa cum îmi poruncise Domnul; şi duhul a intrat într'înşii, iar ei au înviat şi au stat pe picioarele lor, mulţime multă foarte.
\v 11 Şi a grăit Domnul către mine, zicând: "Fiul omului, oasele acestea sunt toată casa lui Israel. Ei zic: Oasele ni s'au uscat, nădejdea ne-a pierit, noi ne-am stins...
\v 12 De aceea, profeţeşte şi zi: Aşa grăieşte Domnul: Iată, Eu voi deschide mormintele voastre şi vă voi scoate afară din mormintele voastre şi vă voi duce pe pământul lui Israel .
\v 13 Şi veţi cunoaşte că Eu sunt Domnul atunci când Eu voi deschide mormintele voastre ca să-l scot din morminte pe poporul Meu.
\v 14 Şi duhul Meu îl voi pune întru voi şi veţi învia; iar Eu vă voi aşeza în ţara voastră şi veţi cunoaşte că Eu sunt Domnul; Eu am grăit, Eu o voi face!" zice Domnul.
\v 15 Şi a fost cuvântul Domnului către mine, zicând:
\v 16 "Fiul omului, ia-ţi un toiag şi scrie pe el: "Iuda şi fiii lui Israel care s'au unit cu el". Şi-ţi vei lua un al doilea toiag şi vei scrie pe el "Iosif": toiagul lui Efraim şi al tuturor fiilor lui Israel care s'au unit cu el.
\v 17 Şi ţi le vei împreuna prin alăturare, aşa ca ele să-ţi fie în mână legate ca un singur toiag.
\v 18 Şi va fi că atunci când fiii poporului tău îţi vor zice: "Oare nu ne vei spune ce anume înţelegi tu prin asta?",
\v 19 tu le vei spune: Aşa grăieşte Domnul: Iată, Eu voi lua neamul lui Iosif, cel ce se află în mâna lui Efraim, precum şi neamurile lui Israel care s'au unit cu el, şi le voi adăuga la neamul lui Iuda, iar ele vor deveni un singur toiag în mâna lui Iuda.
\v 20 În mâna ta, sub ochii lor vor fi toiegele pe care-ai scris.
\v 21 Şi le vei spune: Aşa grăieşte Domnul Domn: Iată, Eu îi voi lua pe toţi cei ai casei lui Israel din mijlocul neamurilor la care s'au dus şi-i voi aduna de printre toţi cei care-i înconjoară şi-i voi aduce pe pământul lui Israel.
\v 22 Un singur neam îi voi face pe pământul Meu, în munţii lui Israel; şi un singur Domn va fi, al lor; şi nu vor mai fi ei două neamuri şi nici nu vor mai fi împărţiţi în două regate,
\v 23 pentru ca să nu se mai spurce cu idolii lor şi'ntru urâciunile lor şi'ntru toate necredinţele lor; iar Eu îi voi mântui de toate nelegiuirile lor cu care au păcătuit, şi-i voi curăţi şi-Mi vor fi Mie popor, iar Eu le voi fi Dumnezeu.
\v 24 Şi robul Meu David va fi Domn în mijlocul lor; şi un singur Păstor va fi al tuturor; fiindcă ei vor umbla întru poruncile Mele, iar judecăţile Mele le vor păzi şi le vor face.
\v 25 Şi vor locui în ţara lor, pe care Eu i-am dat-o robului Meu Iacob, în care au locuit părinţii lor; şi în ea vor locui pe totdeauna, ei şi copiii lor şi copiii copiilor lor; iar David, robul Meu, Domn le va fi în veci.
\v 26 Şi voi face cu ei un legământ de pace: legământ veşnic va fi cu ei; şi pentru vecie voi pune în mijlocul lor locaşul Meu cel sfânt.
\v 27 Şi'ntru ei va fi locaşul Meu cel sfânt; Eu le voi fi lor Dumnezeu, iar ei Îmi vor fi Mie popor.
\v 28 Şi vor cunoaşte neamurile că Eu sunt Domnul Care îi sfinţeşte, atunci când locaşul Meu cel sfânt va fi pe veci în mijlocul lor".
\c 38
\p
\v 1 Fost-a cuvântul Domnului către mine, zicând:
\v 2 "Fiul omului, îndreaptă-ţi faţa spre Gog şi spre ţara lui Magog, regele [ţinuturilor] Roos şi Mosoh şi Tubal, şi profeţeşte asupra lui.
\v 3 Şi spune-i: Aşa grăieşte Domnul Domn: Iată, Eu sunt împotriva ta, Gog, rege peste Roos şi Mosoh şi Tubal;
\v 4 şi te voi aduna pe tine şi toată oştirea ta, cai şi călăreţi, toţi îmbrăcaţi în platoşe, cu o mare gloată de scuturi şi de coifuri şi de săbii:
\v 5 Perşi şi Etiopieni şi Libieni, toţi cu coifuri şi cu scuturi;
\v 6 Gomer şi toţi ai lui; casa lui Togarma, de la capătul Miazănopţii, cu toţi ai lui; şi multe neamuri cu tine.
\v 7 Fii pregătit, pregăteşte-te, tu şi toată mulţimea adunată cu tine, şi-Mi vei fi Mie strajă.
\v 8 La capătul multor zile va fi el pregătit şi în anii de pe urmă va veni; şi va veni în ţara refăcută după sabie, când [poporul] se va aduna de printre multe neamuri în ţara lui Israel, cea pustiită din toate părţile; ieşiţi de printre neamuri, ei fără grijă, toţi, vor locui.
\v 9 Şi te vei ridica precum ploaia şi vei veni precum norul ca să acoperi pământul; vei fi tu, şi'mpreună cu tine vor fi şi toţi ai tăi, precum şi neamuri multe.
\v 10 Aşa grăieşte Domnul Domn: Şi va mai fi în ziua aceea că vorbe se vor sui în inima ta şi gânduri rele vei gândi.
\v 11 Şi vei zice: Mă voi ridica împotriva unei ţări lepădate; voi veni asupra celor ce se odihnesc în linişte şi locuiesc în pace, toţi locuind o ţară fără nici un zid, fără zăvoare, unde nu au uşi,
\v 12 ca să apuc, să jefuiesc şi să le iau prada, să-mi întorc mâinile împotriva ţării pustii care acum e locuită şi împotriva unui neam care s'a adunat de printre multe neamuri, împotriva celor ce şi-au agonisit moşii, locuind ei în mijlocul ţării.
\v 13 Saba şi Dedan şi neguţătorii Calcedonului şi toate satele lor îţi vor zice: "Pentru jaf ai venit, ca să iei pradă?; şi ţi-ai strâns adunătura ca să iei argint şi aur, să iei moşii, să te umpli de prăzi?...".
\v 14 De aceea, tu, fiul omului, profeţeşte şi spune-i lui Gog: Aşa grăieşte Domnul: Oare nu te vei ridica tu în ziua aceea când poporul Meu Israel va locui în pace
\v 15 şi nu vei veni tu de la capătul Miazănopţii, şi multe neamuri cu tine? toţi călări pe cai, gloată mare şi putere multă?
\v 16 Şi asupra poporului Meu Israel te vei ridica precum un nor, ca să acoperi pământul. Şi va fi că'n zilele cele mai de pe urmă te voi aduce asupra ţării Mele, pentru ca toate neamurile să Mă cunoască atunci când Eu sub ochii lor Mă voi sfinţi întru tine.
\v 17 Aşa grăieşte Domnul Domn către Gog: Tu eşti acela despre care am vorbit cândva, în zilele cele mai dinainte, prin mâna robilor Mei, profeţii lui Israel - în chiar zilele acelea şi'n anii aceia - ca să te aduc împotriva lor.
\v 18 Şi va fi că'n ziua aceea în care Gog va veni împotriva ţării lui Israel - zice Domnul Domn - atunci mânia Mea
\v 19 şi gelozia Mea se vor stârni; în focul mâniei Mele am grăit că'n ziua aceea va fi cutremur mare în ţara lui Israel;
\v 20 de faţa Domnului se vor cutremura peştii mării şi păsările cerului şi fiarele câmpului şi toate jivinele ce se târăsc pe pământ şi toţi oamenii de pe faţa pământului; munţii se vor sparge, văile se vor afunda şi fiece zid de pe pământ se va prăbuşi.
\v 21 Iar împotriva lui voi chema orice fel de frică - zice Domnul: sabia fiecărui om va fi împotriva fratelui său.
\v 22 Şi-l voi judeca pe el cu moarte şi cu sânge şi cu ploaie care mătură şi cu grindină; cu foc şi pucioasă voi ploua peste el şi peste toţi cei ce sunt cu el şi peste multe neamuri care sunt cu el.
\v 23 Şi Mă vor preamări şi Mă vor sfinţi şi Mă vor slăvi; şi cunoscut voi fi în faţa multor neamuri, şi ele vor cunoaşte că Eu sunt Domnul.
\c 39
\p
\v 1 Iar tu, fiul omului, profeţeşte împotriva lui Gog şi zi: Aşa grăieşte Domnul: Iată, Eu sunt împotriva ta, Gog, rege peste Roos şi peste Mosoh şi Tubal;
\v 2 şi te voi aduna şi te voi călăuzi şi te voi ridica de la marginea Miazănopţii şi te voi aduce asupra munţilor lui Israel.
\v 3 Şi-ţi voi nimici arcul din mâna ta cea stângă şi săgeţile din mâna ta cea dreaptă şi te voi prăvăli
\v 4 peste munţii lui Israel; şi vei cădea, tu şi toţi ai tăi, iar neamurile ce ţi s'au alăturat vor fi date la mulţime de păsări, la fiece zburătoare; cât despre tine, te-am dat la toate fiarele câmpului ca să te mănânce;
\v 5 pe faţa câmpului vei cădea, căci Eu am grăit, zice Domnul Domn.
\v 6 Şi foc voi trimite peste Gog, iar insulele vor fi locuite în pace şi vor cunoaşte că Eu sunt Domnul.
\v 7 Iar numele Meu cel sfânt va fi cunoscut în mijlocul poporului Meu Israel; şi numele Meu cel sfânt nu va mai fi pângărit, iar neamurile vor cunoaşte că Eu sunt Domnul, sfânt în Israel.
\v 8 Iată, că [aceasta] vine, şi vei cunoaşte că va fi, zice Domnul Domn: aceasta este ziua, cea în care am grăit .
\v 9 Iar cei ce locuiesc cetăţile lui Israel vor ieşi şi vor face foc cu armele, cu scuturile şi cu suliţele şi cu arcurile şi cu săgeţile şi cu măciucile şi cu lăncile; şapte ani vor întreţine focul cu ele;
\v 10 şi nu vor lua lemne din câmp, nici că le vor tăia din păduri, ci armele le vor arde cu foc; şi-i vor prăda pe cei ce i-au prădat şi-i vor jefui pe cei ce i-au jefuit, zice Domnul.
\v 11 Şi va fi că'n ziua aceea îi voi da lui Gog un loc de renume, un mormânt în Israel, locul de îngropare al celor ce au venit la mare ; şi vor zidi gura văii de jur-împrejur şi acolo îl vor îngropa pe Gog şi toată gloata lui; [locul acela] va fi numit atunci "locul de îngropare al lui Gog".
\v 12 Casa lui Israel îi va îngropa, pentru ca să fie pământul curăţit pe durata a şapte luni.
\v 13 Da, întregul popor al ţării îi va îngropa; şi le va fi loc de renume în ziua'n care Eu m'am preamărit, zice Domnul.
\v 14 Şi vor trimite oameni care să meargă necontenit prin ţară ca să-i îngroape pe cei rămaşi la faţa pământului, să-l curăţească după trecerea a şapte luni; şi vor face cercetări;
\v 15 şi tot cel ce cutreieră ţara şi va vedea os de om, va pune lângă el un semn, până când groparii îl vor fi îngropat în vale, în locul de îngropare al lui Gog.
\v 16 Că şi numele cetăţii se va chema Cimitir ; şi se va curăţi pământul.
\v 17 Iar tu, fiul omului: Aşa grăieşte Domnul Domn: Spune la toată pasărea zburătoare şi la fiarele câmpului: Adunaţi-vă şi veniţi!, de prin toate laturile dimprejur adunaţi-vă la jertfa Mea pe care Eu v'am pregătit-o în munţii lui Israel, şi carne veţi mânca şi sânge veţi bea;
\v 18 cărnurile uriaşilor le veţi mânca şi sângele domnilor pământului îl veţi bea, berbeci şi viţei şi ţapi, şi toţi viţeii anume îngrăşaţi.
\v 19 Şi veţi mânca grăsime pe săturate şi veţi bea sânge pân'la beţie, din jertfa Mea pe care Eu am pregătit-o pentru voi.
\v 20 La masa Mea vă veţi sătura şi de cal, şi de călăreţ, de uriaş şi de fiece războinic, zice Domnul.
\v 21 Şi slava Mea o voi pune întru voi, şi neamurile vor vedea judecata pe care Eu am făcut-o, şi mâna Mea pe care Eu am adus-o peste ei.
\v 22 Şi vor cunoaşte cei din casa lui Israel că Eu sunt Domnul, Dumnezeul lor, din ziua de astăzi şi de azi înainte.
\v 23 Şi toate neamurile vor şti că toţi cei din casa lui Israel au fost robiţi din pricina păcatelor lor, că s'au lepădat de Mine, iar Eu Mi-am întors faţa de la ei şi i-am dat în mâinile vrăjmaşilor lor, şi toţi au căzut de sabie.
\v 24 După necurăţiile lor şi după nelegiuirile lor M'am purtat cu ei, şi de la ei faţa Mi-am întors-o.
\v 25 De aceea, aşa grăieşte Domnul: Acum voi întoarce robimea lui Iacob şi voi milui casa lui Israel, şi gelos voi fi de dragul numelui Meu cel sfânt.
\v 26 Ei îşi vor purta ocara şi nedreptatea pe care le-au făcut la vremea când îşi locuiau în pace ţara, dar nimeni nu va fi care să-i înfricoşeze
\v 27 atunci când Eu îi voi întoarce de printre neamuri şi-i voi aduna de prin ţările neamurilor; şi Mă voi sfinţi întru ei înaintea neamurilor.
\v 28 Şi vor cunoaşte că Eu sunt Domnul, Dumnezeul lor, atunci când Eu Mă voi fi arătat lor printre neamuri.
\v 29 Şi faţa nu Mi-o voi mai întoarce de la ei, de vreme ce mânia Mi-am vărsat-o peste casa lui Israel, zice Domnul".
\c 40
\p
\v 1 Şi a fost că în cel de al douăzeci şi cincilea an de la înrobirea noastră, în luna cea dintâi, în zece ale lunii, în cel de al paisprezecelea an de la luarea cetăţii, în ziua aceea fost-a peste mine mâna Domnului şi m'a dus
\v 2 într'o vedenie a lui Dumnezeu în ţara lui Israel; şi m'a pus pe un munte foarte înalt, iar peste el era ca şi cum ar fi fost clădirea unei cetăţi văzute din faţă.
\v 3 Şi m'a adus acolo; şi, iată, un bărbat; înfăţişarea lui era ca o înfăţişare de aramă strălucitoare; în mâna lui era o sfoară de zidar şi o prăjină de măsurat; şi sta în poartă.
\v 4 Şi mi-a zis bărbatul: "Uită-te cu ochii tăi, fiul omului, la cel pe care l-ai văzut, şi auzi cu urechile tale şi pune-ţi în inimă toate lucrurile pe care Eu ţi le arăt; fiindcă tu ai intrat aici pentru ca Eu să-ţi pot arăta, iar tu îi vei arăta casei lui Israel toate lucrurile pe care le vezi".
\v 5 Şi, iată, un zid de jur-împrejurul casei, pe dinafară; iar în mâna bărbatului, o prăjină a cărei măsură era de şase coţi socotind cotul cu palmă cu tot; şi a măsurat zidul din faţă: lăţimea era de o prăjină, iar lungimea lui era tot de o prăjină.
\v 6 Apoi a mers la poarta care cată spre răsărit, cea cu şapte trepte, şi a măsurat de-a latul pridvorul porţii şi l-a găsit de o prăjină.
\v 7 Lungimea camerei era de o prăjină, şi tot de o prăjină îi era lăţimea; iar tinda dintre camere era de şase coţi; lărgimea celei de a doua camere era de o prăjină, şi tot de o prăjină îi era lungimea; iar tinda era de cinci coţi.
\v 8 A treia cameră era de o prăjină în lungime şi tot de o prăjină în lăţime.
\v 9 Pridvorul portalului - lângă tinda porţii - era de opt coţi; stâlpii, de doi coţi; iar pridvorul porţii era pe dinlăuntru.
\v 10 Camerele [de pază] de la poarta din faţă erau trei de-o parte şi trei de cealaltă, şi toate aveau aceeaşi măsură; aceeaşi măsură aveau stâlpii din amândouă laturile.
\v 11 Şi a măsurat deschizătura porţii: zece coţi; iar lărgimea portalului era de treisprezece coţi.
\v 12 Prispa din faţa camerelor de pază era îngustată la un cot în partea de dincoace, ca şi în partea de dincolo; iar fiecare cameră avea câte şase coţi dincoace şi câte şase dincolo.
\v 13 Apoi el a măsurat poarta, de la peretele unei camere până la peretele celeilalte: lăţimea era de douăzeci şi cinci de coţi; o uşă era faţă'n faţă cu cealaltă.
\v 14 Douăzeci de coţi erau între pridvorul porţii de dinafară şi odăile dimprejurul ei;
\v 15 şi cincizeci de coţi erau între pridvorul porţii de dinafară şi pridvorul porţii de dinlăuntru.
\v 16 Camerele de pază aveau ferestre ascunse; ferestre de acest fel se aflau şi la pridvoarele de dinlăuntrul porţii, de jur-împrejur; iar pe stâlpi erau [săpate] ramuri de finic, de-o parte şi de alta.
\v 17 Apoi el m'a dus în curtea interioară; şi, iată, acolo erau camere; iar de jur-împrejurul curţii erau colonade; în faţa şirului de coloane erau treizeci de camere.
\v 18 Porticele erau înapoia porţilor; potrivit lungimii porţilor, aceasta era colonada cea mai joasă.
\v 19 Şi a măsurat lăţimea curţii, de la prispa porţii interioare până la prispa porţii cu faţa în afară: o sută de coţi de la poarta ce cată spre răsărit. Şi m'a dus apoi spre miazănoapte;
\v 20 şi, iată, era o poartă ce căta spre miazănoapte, care se ţinea de curtea exterioară; şi a măsurat [clădirea porţii] în lung şi'n lat.
\v 21 Camerele erau trei pe-o latură şi trei pe alta; peste tot, stâlpi şi pridvoare şi finici; ele erau potrivite cu măsura porţii ce da spre răsărit; lungimea acolo era de cincizeci de coţi, iar lăţimea era de douăzeci şi cinci de coţi.
\v 22 Ferestrele, prispele şi finicii ei erau ca şi la poarta ce căta spre răsărit; la ele se ajungea urcând şapte trepte; iar prispele cătau înlăuntru.
\v 23 În curtea interioară era o poartă ce căta spre poarta dinspre miazănoapte, în felul porţii ce căta spre răsărit; el a măsurat curtea, de la o poartă la cealaltă: o sută de coţi.
\v 24 Şi m'a dus în latura de miazăzi: şi, iată, o poartă cătând spre miazăzi. Şi a măsurat-o: camerele şi stâlpii şi pridvoarele aveau aceeaşi măsură.
\v 25 Ferestrele şi pridvoarele ei de jur-împrejur erau la fel cu ferestrele şi pridvoarele de la celelalte porţi: lungimea era de cincizeci de coţi, iar lăţimea era de douăzeci şi cinci de coţi.
\v 26 Şapte trepte erau acolo, şi pridvoare pe dinlăuntru; stâlpii erau împodobiţi cu finici, câte unul pe fiecare latură.
\v 27 Şi era o poartă faţă'n faţă cu poarta curţii interioare dinspre miazăzi; el a măsurat curtea, de la o poartă până la cealaltă: o sută de coţi în lăţime, la capătul dinspre miazăzi.
\v 28 Şi m'a dus în curtea interioară a porţii de miazăzi; şi a măsurat poarta şi a găsit aceeaşi măsură;
\v 29 iar camerele şi stâlpii
\v 30 şi pridvoarele, aceleaşi măsuri; se aflau acolo ferestre, şi pridvoare de jur-împrejur; lungimea îi era de cincizeci de coţi, iar lăţimea de douăzeci şi cinci de coţi
\v 31 de la pridvor până la curtea exterioară; pe stâlpi erau arbori de finic; erau acolo şi opt trepte.
\v 32 Şi m'a dus la poarta ce căta spre răsărit; şi a găsit aceleaşi măsuri ca şi la celelalte;
\v 33 şi camerele, şi stâlpii şi pridvoarele aveau aceleaşi măsuri; se aflau acolo ferestre, precum şi pridvoare de jur-împrejur; lungimea ei era de cincizeci de coţi, iar lăţimea îi era de douăzeci şi cinci de coţi.
\v 34 Pridvoare se deschideau spre curtea interioară; şi arbori de finic pe stâlpi, anume pe ambele laturi; ea avea opt trepte.
\v 35 Şi m'a dus la poarta de miazănoapte; şi a găsit aceleaşi măsuri ca şi la celelalte;
\v 36 şi camerele, şi stâlpii, şi pridvoarele; ferestre avea de jur-împrejur, şi pridvoare; lungimea ei era de cincizeci de coţi, iar lăţimea îi era de douăzeci şi cinci de coţi.
\v 37 Pridvoarele i se deschideau spre curtea interioară; pe stâlpi se aflau arbori de finic, anume pe ambele laturi; ea avea opt trepte.
\v 38 Camerele ei şi portalurile şi pridvoarele celei de a doua porţi aveau băi pentru jertfe: acolo vor spăla arderea-de-tot;
\v 39 iar în pridvorul porţii se aflau două mese într'o latură şi două mese în cealaltă; acolo se tăiau jertfele pentru păcat şi jertfele pentru neştiinţă.
\v 40 Îndărătul băii pentru ardere-de-tot, la partea dinspre miazănoapte, spre răsărit, se aflau două mese, iar înapoia pridvorului porţii, alte două mese.
\v 41 Erau deci patru mese pe o latură şi patru pe cealaltă, în spatele porţii; pe ele tăiau jertfele care erau aduse în faţa celor opt mese de jertfă.
\v 42 Şi erau patru mese de piatră cioplită, pentru arderile-de-tot, late de un cot şi jumătate, lungi de un cot şi jumătate şi înalte de un cot; pe ele se puneau uneltele cu care înjunghiau arderile-de-tot şi celelalte jertfe.
\v 43 De jur-împrejur, pe margini, aveau câte un brâu de piatră cioplită, înalt de un lat de palmă; iar deasupra meselor se afla un acoperământ care să le ocrotească de umezeală şi căldură.
\v 44 Apoi m'a dus în curtea interioară; şi, iată, în curtea interioară se aflau două camere, una în spatele porţii ce căta spre miazănoapte, cu faţa spre miazăzi, şi una în spatele porţii de miazăzi, dar cu faţa spre miazănoapte.
\v 45 Şi mi-a zis: "Această cameră, cu faţa spre miazăzi, este pentru preoţii îndatoraţi cu paza templului;
\v 46 iar camera cu faţa spre miazănoapte e pentru preoţii îndatoraţi cu slujba la altar; ei sunt fiii lui Ţadoc, cei din neamul lui Levi care se apropie de Domnul ca să-I slujească".
\v 47 Apoi el a măsurat curtea, a cărei lungime era de o sută de coţi şi a cărei lăţime era tot de o sută de coţi, pe toate cele patru laturi ale ei; iar în faţa templului, altarul.
\v 48 Şi m'a mai dus în pridvorul templului; şi a măsurat stâlpii pridvorului; lăţimea era de cinci coţi într'o parte şi de cinci coţi în cealaltă; lăţimea uşii era de paisprezece coţi, iar canaturile uşii pridvorului aveau trei coţi într'o parte şi trei coţi în cealaltă.
\v 49 Lungimea pridvorului era de douăzeci de coţi, iar lăţimea avea doisprezece coţi. La el se mergea pe o scară cu zece trepte. Iar pridvorul avea stâlpi, câte unul de fiecare parte.
\c 41
\p
\v 1 Şi m'a dus în templu; şi a măsurat pridvorul: şase coţi lăţime într'o latură şi şase coţi în cealaltă.
\v 2 Iar lărgimea portalului era de zece coţi; canaturile porţii erau de cinci coţi într'o parte şi de cinci coţi în cealaltă. Şi i-a măsurat lungimea: patruzeci de coţi; şi lăţimea: douăzeci de coţi.
\v 3 Şi m'a dus în curtea interioară; şi a măsurat stâlpul uşii: doi coţi; uşa: şase coţi; canaturile uşii: şapte coţi de-o parte şi şapte coţi de cealaltă.
\v 4 Şi a măsurat lungimea uşilor: patruzeci de coţi; iar lăţimea: douăzeci de coţi, în partea de dinainte a templului. Şi mi-a zis: "Aceasta e sfânta-sfintelor".
\v 5 Şi a măsurat peretele casei: şase coţi; şi lărgimea fiecărei odăi lăturalnice: patru coţi, de jur-împrejur.
\v 6 Odăile lăturalnice - un rând de odăi peste alt rând de odăi - erau de două ori câte treizeci şi trei; şi era o anume depărtare în peretele casei, spre odăile lăturalnice, de jur-împrejur, aşa încât cei ce le aveau în grijă să vadă că ele nu se atingeau de pereţii casei.
\v 7 Lărgimea odăii lăturalnice de deasupra [era socotită] pe potriva ieşiturii peretelui spre partea de sus, de jur-împrejurul casei, aşa ca ea să poată fi lărgită deasupra şi să se poată merge de la cele de jos spre cele de sus şi de la cele din mijloc spre catul al treilea.
\v 8 Înălţimea casei, de jur-împrejur: fiece depărtare dintre camerele lăturalnice era egală cu o prăjină de şase coţi;
\v 9 lărgimea peretelui fiecărei odăi lăturalnice, pe dinafară, era de cinci coţi; iar golurile ce fuseseră lăsate între odăile lăturalnice ale casei
\v 10 şi'ntre odăile propriu-zise aveau o lăţime de douăzeci de coţi, de jur-împrejurul casei.
\v 11 Şi uşile odăilor erau cu faţa spre golul lăsat de o uşă ce căta spre miazănoapte - era şi o uşă ce căta spre miazăzi; iar lărgimea luminii celeilalte era de cinci coţi, de jur-împrejur.
\v 12 Peretele despărţitor ce se afla în faţa golului lăsat, oarecum spre apus, era lat de şaptezeci de coţi; lăţimea peretelui despărţitor era de cinci coţi, de jur-împrejur, iar lărgimea îi era de nouăzeci.
\v 13 Şi a măsurat în faţa casei o lungime de o sută de coţi; iar golurile lăsate şi despărţitura şi pereţii de acolo aveau o lungime de o sută de coţi.
\v 14 Lărgimea din faţa casei şi golurile rămase dinaintea ei erau de o sută de coţi.
\v 15 Şi a măsurat lungimea despărţiturii din faţa golului lăsat de părţile de dinapoi ale casei, precum şi golurile lăsate într'o parte şi în alta: o sută de coţi în lungime; iar templul şi unghiurile şi pridvorul exterior erau căptuşite, în partea de jos, cu scânduri de lemn.
\v 16 Iar ferestrele erau zăbrelite, luminând de jur-împrejur spre cele trei caturi, ca să se poată vedea prin ele. Casa şi cele ce se ţineau de ea erau toate căptuşite cu scânduri de jur-împrejur; tot aşa era duşumeaua şi de la duşumea până la ferestre; iar ferestrele se deschideau în trei feluri, ca să se poată privi prin ele.
\v 17 Şi aproape de-a lungul întregului drum spre partea de dinlăuntru, şi aproape de partea de dinafară, şi pe toţi pereţii de jur-împrejur, atât pe dinlăuntru, cât şi pe dinafară
\v 18 erau săpaţi heruvimi şi arbori de finic, câte un arbore de finic între doi heruvimi; şi fiecare heruvim avea două feţe.
\v 19 Faţă de om spre arborele de finic, de-o parte şi de alta, şi faţă de leu spre următorul arbore de finic, de-o parte şi de alta; aşa avea casa săpături pe tot împrejurul.
\v 20 Heruvimi şi arbori de finic erau săpaţi de la duşumea pân'la tavan.
\v 21 Locul cel sfânt şi templul se deschideau pe patru laturi; în faţa locurilor sfinte, înfăţişarea era ca şi cum ai fi văzut
\v 22 un jertfelnic de lemn; înălţimea îi era de trei coţi; lungimea de doi coţi; iar lăţimea, de doi coţi; şi avea coarne; iar temelia şi laturile îi erau de lemn. Şi el mi-a zis: "Aceasta este masa, cea de dinaintea feţei Domnului".
\v 23 Templul avea două uşi; sfânta-sfintelor avea două uşi;
\v 24 iar între acele două uşi se aflau câte două canaturi, de amândouă părţile, care se deschideau una către alta, că două canaturi erau la una şi două la cealaltă.
\v 25 Iar peste ele erau săpături; şi heruvimi pe pereţii templului, şi arbori de finic pe potriva săpăturilor în lemn din sfânta; iar în faţa pridvorului exterior era o pardoseală de lemn.
\v 26 Şi erau ferestre ascunse; şi a măsurat el, dintr'o latură în alta, spre acoperişul pridvorului; şi odăile laterale ale casei erau căptuşite cu scânduri.
\c 42
\p
\v 1 Şi m'a dus în curtea exterioară dinspre răsărit, în faţa porţii ce cată spre miazănoapte. Şi m'a dus înlăuntru; şi, iată, cinci camere lângă spaţiul rămas liber şi în apropiere de zidul despărţitor dinspre miazănoapte:
\v 2 o sută de coţi lungimea spre miazănoapte, iar lăţimea, cincizeci,
\v 3 cu podoabe săpate ca şi la porţile curţii interioare şi ca la stâlpii împrejmuitori ai curţii exterioare, cu portice pe trei rânduri, aşezate faţă'n faţă.
\v 4 În faţa camerelor era un loc de trecere, având zece coţi în lăţime şi întocmai o sută în lungime; uşile lor erau cu faţa spre miazănoapte.
\v 5 Locurile de trecere de deasupra erau făcute în acelaşi fel; că stâlpii de deasupra îi întreceau pe cei de jos, lăsând astfel un spaţiu între ei; aşa erau cele două portice.
\v 6 Erau şi foişoare, pe trei rânduri, dar ele nu aveau stâlpi asemenea celor de afară; de aceea ei se ridicau din cei pe care-i aveau dedesubt, iar cei din mijloc se ridicau din pământ.
\v 7 Lumina venea din afară, aşa cum era la camerele curţii exterioare, cătând spre faţa camerelor dinspre miazănoapte; lungimea lor era de cincizeci de coţi.
\v 8 Că lungimea camerelor ce cătau spre curtea exterioară era de cincizeci de coţi, acestea erau cele ce se aflau faţă'n faţă; peste tot, o sută de coţi.
\v 9 Camerele de la intrarea dinspre răsărit aveau uşi, pentru ca în ele să se poată intra din curtea exterioară
\v 10 prin deschizătura de la intrare a locului de trecere: cea dinspre miazăzi spre miazăzi, spre golul lăsat anume şi spre zidul despărţitor; şi aşa erau camerele.
\v 11 Iar locul de trecere se afla în faţa lor, potrivit cu măsurile camerelor ce cătau spre miazănoapte, potrivit adică cu lungimea lor şi cu lăţimea lor şi cu toate deschiderile lor şi cu intrările lor şi cu luminile lor şi cu uşile lor.
\v 12 [Aşa erau măsurile] camerelor dinspre miazăzi; şi pe potriva uşilor de la intrarea locului de trecere, ca lumina unei despărţituri de o prăjină, ca să se intre în ele dinspre răsărit.
\v 13 Şi mi-a zis: "Camerele dinspre miazănoapte şi cele dinspre miazăzi, în faţa zidului despărţitor, acestea sunt camerele sfintei, în care preoţii, fiii lui Ţadoc, cei ce se apropie de Domnul, vor mânca ceea ce e mai sfânt [între jertfe]; acolo vor pune jertfele cele mai sfinte şi prinosul de carne şi jertfele pentru păcat şi jertfele pentru neştiinţă; fiindcă locul e sfânt.
\v 14 Nimeni în afară de preoţi nu va intra acolo, şi nici nu va ieşi din locul cel sfânt în curtea exterioară, pentru ca aceia care se apropie [de Mine] să fie pururea sfinţi; şi nici să se atingă cineva de veşmintele în care ei slujesc, fiindcă sunt sfinte; iar ei ori de câte ori vor veni în atingere cu poporul, vor fi îmbrăcaţi cu alte haine".
\v 15 Şi după ce s'a terminat măsurătoarea casei pe dinlăuntru, m'a scos pe calea porţii ce cată spre răsărit şi a măsurat planul casei, de jur-împrejur, aşa cum trebuie.
\v 16 Şi a stat în spatele porţii ce cată spre răsărit şi a măsurat cu prăjina cinci sute de coţi.
\v 17 Şi s'a întors către miazănoapte şi a măsurat cu prăjina o sută de coţi în faţa laturii dinspre miazănoapte.
\v 18 Şi s'a întors către apus şi a măsurat cu prăjina cinci sute de coţi înspre faţa mării.
\v 19 Şi s'a întors către miazăzi şi a măsurat cu prăjina cinci sute de coţi înspre faţa miazăzilei.
\v 20 În patru laturi [a măsurat] cu aceeaşi prăjină; şi a însemnat casa şi rotundul părţilor ei, de jur-împrejur; cinci sute [de coţi] spre răsărit, cu o lărgime de cinci sute de coţi, ca să facă o despărţitură între locul cel sfânt şi zidul de dinafară, aşa cum cerea rânduiala casei.
\c 43
\p
\v 1 Şi m'a dus la poarta ce cată spre răsărit şi m'a scos afară.
\v 2 Şi iată, slava Dumnezeului lui Israel venea pe calea cea dinspre răsărit; şi glasul oştirii [cereşti] era ca glasul de două ori mai puternic al unor mulţimi; iar pământul strălucea ca o lumină de slavă, de jur-împrejur.
\v 3 Vedenia pe care am văzut-o era ca vedenia pe care o avusesem când am intrat să ung cetatea ; iar vedenia carului pe care l-am văzut era ca vedenia pe care am avut-o la râul Chebar; şi am căzut cu faţa la pământ.
\v 4 Şi slava Domnului a intrat în casă, pe calea porţii ce cată spre răsărit.
\v 5 Şi Duhul m'a ridicat şi m'a dus în curtea cea dinlăuntru; şi, iată, casa era plină de slava Domnului.
\v 6 Şi am stat; şi, iată, un glas din casă grăind către mine; şi un bărbat şedea lângă mine;
\v 7 şi mi-a zis: "Fiul omului, ai văzut locul tronului Meu şi locul urmei picioarelor Mele, unde numele Meu pe veci va locui în mijlocul casei lui Israel; iar cei din casa lui Israel nu vor mai pângări numele Meu cel sfânt - nici ei şi nici mai-marii lor - prin desfrânarea lor sau prin omorurile mai-marilor în mijlocul lor,
\v 8 atunci când tinda Mea o puneau în tinda lor şi pragurile Mele lângă pragurile lor, când peretele Meu îl făceau ca şi cum ar fi fost o împreunare între ei şi Mine, când ei pângăreau numele Meu cel sfânt cu nelegiuirile pe care le făceau şi când întru mânia Mea i-am zdrobit, chiar cu ucidere.
\v 9 Şi acum, să lepede de la Mine desfrânarea lor şi omorurile mai-marilor lor, iar Eu în veci voi locui în mijlocul lor.
\v 10 Şi tu, fiul omului, arată-i casei lui Israel casa, pentru ca ei să poată pune capăt păcatelor lor; [arată-i] înfăţişarea şi rânduiala.
\v 11 Ei îşi vor purta pedeapsa pentru toate lucrurile pe care le-au făcut; iar tu vei descrie casa şi ieşirile ei şi fiinţarea ei şi toate rânduielile ei; şi-i vei face să cunoască toate legiuirile ei, pe care să le descrii în faţa lor; şi ei îmi vor păzi toate poruncile şi toate dreptarele, şi le vor face.
\v 12 Şi planul casei îl vei arăta pe vârful muntelui; toate marginile ei, de jur-împrejur, sunt întru totul sfinte; aceasta este legea casei .
\v 13 Şi acestea sunt măsurile jertfelnicului, în coţi de câte un cot şi o palmă: golul dinlăuntru, înalt de un cot; lărgimea, de un cot; dunga de pe margine, de jur-împrejur, de o palmă. Şi aceasta va fi înălţimea jertfelnicului
\v 14 de la fundul şi obârşia părţii scobite la masa cea mare a curăţirii: de jos, doi coţi; lărgimea, de un cot; de la masa cea mică a curăţirii până la masa cea mare a curăţirii, patru coţi; iar lărgimea, de un cot.
\v 15 Jertfelnicul , de patru coţi; de la jertfelnic până deasupra coarnelor, un cot.
\v 16 Altarul va avea doisprezece coţi în lungime şi doisprezece în lăţime, din toate laturile fiind în patru muchii.
\v 17 Masa curăţirii, paisprezece coţi în lungime şi paisprezece în lăţime, în cele patru laturi ale ei. Dunga lui, de jur-împrejur, de o jumătate de cot; iar rama dimprejurul lui, de un cot; treptele lui vor fi cătând spre răsărit".
\v 18 Şi mi-a zis: "Fiul omului, aşa grăieşte Domnul, Dumnezeul lui Israel: Acestea sunt rânduielile jertfelnicului în ziua în care va fi el făcut să se aducă deasupră-i arderi-de-tot şi deasupră-i să se verse sânge.
\v 19 Şi le vei da preoţilor, leviţilor din spiţa lui Ţadoc, cei ce se apropie de Mine - zice Domnul Dumnezeu - ca să-Mi slujească, un viţel de vacă pentru [jertfă de] păcat.
\v 20 Ei vor lua din sângele lui şi-l vor pune pe cele patru coarne ale jertfelnicului şi pe cele patru colţuri ale mesei de curăţire şi pe vatră de jur-împrejur; şi-l vor face loc de ispăşire.
\v 21 Şi vor lua viţelul - prinos-pentru-păcat; acesta va fi mistuit de foc în locul osebit al casei, în afara locului sfânt.
\v 22 Iar în ziua următoare vor lua doi iezi de capră, fără nici o meteahnă, ca prinos pentru păcat, şi vor curăţi jertfelnicul şi-l vor face loc de ispăşire aşa cum au făcut cu viţelul.
\v 23 Şi după ce au săvârşit ispăşirea, vor aduce un viţel din cireadă, fără nici o meteahnă, şi un berbec din turmă, fără nici o meteahnă.
\v 24 Şi le veţi aduce ca dar înaintea lui Dumnezeu; preoţii le vor presăra cu sare şi I le vor aduce Domnului ca arderi-de-tot.
\v 25 Timp de şapte zile vor aduce zilnic câte un ied pentru păcat şi un viţel din cireadă şi un berbec din turmă, [toţi] fără nici o meteahnă; aşa vor face timp de şapte zile
\v 26 şi vor face jertfelnicul loc de ispăşire şi-l vor curăţi şi se vor sfinţi .
\v 27 Şi va fi că în ziua a opta, şi de atunci înainte, preoţii vor aduce pe jertfelnic jertfele voastre arderi-de-tot şi pe cele de mântuire, iar Eu vă voi primi, zice Domnul".
\c 44
\p
\v 1 Atunci m'a adus îndărăt pe calea exterioară a porţii templului, cea care cată spre răsărit; iar aceasta era încuiată.
\v 2 Şi mi-a zis Domnul: "Uşa aceasta va fi încuiată; ea nu se va deschide şi nimeni nu va trece prin ea;
\v 3 căci Domnul, Dumnezeul lui Israel, va intra printr'însa, şi ea va fi încuiată. Cât despre principe, el va şedea în faţa ei să mănânce pâine înaintea Domnului; pe calea pridvorului porţii va intra, şi pe ea va ieşi".
\v 4 Şi m'a dus pe calea porţii ce cată spre miazănoapte, în faţa casei. Şi m'am uitat, şi, iată, casa era plină de slava Domnului; iar eu am căzut cu faţa la pământ.
\v 5 Şi mi-a zis Domnul: "Fiul omului, pune-ţi la inimă şi vezi cu ochii tăi şi auzi cu urechile tale tot ceea ce Eu îţi spun ţie, potrivit cu toate poruncile casei Domnului şi cu toate rânduielile ei; şi inima ţi-o vei pune la intrarea casei, pe potriva tuturor ieşirilor ei, întru toate lucrurile cele sfinte.
\v 6 Şi vei grăi către casa cea răzvrătită - către casa lui Israel: Aşa grăieşte Domnul: Destul vă fie vouă, o, casa lui Israel, toate fărădelegile [pe care le-aţi săvârşit],
\v 7 că aţi adus înlăuntru fii de neam străin, netăiaţi împrejur la inimă şi netăiaţi împrejur la trup, ca să fie ei întru lucrurile Mele cele sfinte şi să le pângărească atunci când Mi-aţi adus ca prinos pâinea Mea , carne şi sânge; şi Mi-aţi călcat legământul cu toate fărădelegile voastre
\v 8 şi n'aţi avut grijă să rânduiţi pază întru lucrurile Mele cele sfinte.
\v 9 De aceea, aşa grăieşte Domnul Dumnezeu: Nici un fiu de neam străin, netăiat împrejur la inimă şi netăiat împrejur la trup, nu va intra în locaşul Meu cel sfânt, nimeni din toţi fiii de neam străin ce se află în mijlocul casei lui Israel.
\v 10 Dar şi leviţii care s'au îndepărtat de Mine atunci când [fiii lui] Israel rătăceau după scornirile minţii lor , şi ei îşi vor purta nedreptatea lor .
\v 11 Ei însă vor fi slujind în sfântul Meu locaş, portari la porţile casei şi slujind casa; ei vor înjunghia jertfele şi arderile-de-tot pentru popor, şi ei vor sta înaintea poporului spre a-i sluji.
\v 12 Pentru că ei le-au slujit înaintea idolilor lor şi i-au devenit casei lui Israel pedeapsă pentru nedreptate, de aceea Eu Mi-am ridicat mâna împotriva lor - zice Domnul Dumnezeu - şi astfel îşi vor primi nedreptatea lor.
\v 13 Şi nu se vor apropia de Mine să-Mi slujească preoţeşte, nici nu se vor apropia de lucrurile cele sfinte ale fiilor lui Israel, şi nici de sfintele Mele cele sfinte, şi-şi vor purta ocara pentru rătăcirea în care s'au rătăcit.
\v 14 Şi-i vor aduce să poarte grijă de casă, în toate cele ce sunt în slujba ei şi'n toate pe care ei trebuie să le facă.
\v 15 Preoţii leviţi, fiii lui Ţadoc, cei ce au purtat grija sfântului Meu locaş atunci când casa lui Israel se înstrăinase de Mine, aceştia se vor apropia de Mine ca să-Mi aducă jertfă, grăsime şi sânge, zice Domnul Dumnezeu.
\v 16 Ei vor intra în locaşul Meu cel sfânt şi ei se vor apropia de masa Mea ca să-Mi slujească; ei vor păzi ceea ce Eu am de păzit.
\v 17 Şi va fi că atunci când vor intra ei pe porţile curţii celei dinlăuntru se vor îmbrăca în veşminte de in; nu în haine de lână se vor îmbrăca atunci când slujesc la poarta curţii celei dinlăuntru.
\v 18 Mitre de in vor avea pe cap, iar peste mijloc vor purta pe dinlăuntru pantaloni de in; şi nu se vor încinge strâns.
\v 19 Şi când vor ieşi la popor în curtea cea de dinafară, ei se vor dezbrăca de veşmintele cu care au slujit şi le vor pune în cămările locaşului; şi se vor îmbrăca cu alte haine şi nu vor sfinţi poporul în veşmintele lor.
\v 20 Capetele nu şi le vor rade şi părul nu şi-l vor smulge; capetele şi le vor acoperi cu grijă.
\v 21 Nici un preot nu va bea vin de nici un fel atunci când intră în curtea cea dinlăuntru.
\v 22 Femei nu-şi vor lua dintre văduve sau dintre cele alungate, ci numai o fecioară din seminţia lui Israel; dacă însă e vorba de o văduvă de preot, o vor lua.
\v 23 Ei vor învăţa poporul Meu [să deosebească] între ceea ce e sfânt şi ceea ce e spurcat şi-i vor arăta [deosebirea] între ceea ce e necurat şi ceea ce e curat.
\v 24 Iar când va fi o judecată de mare cumpănă , ei vor sta să hotărască; cu străşnicie vor păzi poruncile Mele; cu judecăţile Mele vor judeca şi-Mi vor păzi legiuirile şi poruncile în toate sărbătorile Mele; şi zilele Mele de odihnă le vor sfinţi.
\v 25 Acolo unde-i om mort nu vor intra, ca să nu se spurce; pot însă fi necuraţi de la tată sau de la mamă sau de la fiu sau de la fiică sau de la frate sau de la o soră care nu a fost măritată.
\v 26 Şi după ce el s'a curăţit, să-şi numere şapte zile.
\v 27 Şi'n orice zi când vor intra ei în curtea cea dinlăuntru ca să slujească în locaşul cel sfânt, vor aduce [jertfă de] ispăşire, zice Domnul Dumnezeu.
\v 28 Şi [aceasta] le va fi spre moştenire; Eu sunt moştenirea lor; moşie nu li se va da între fiii lui Israel: Eu sunt moşia lor.
\v 29 Ei vor mânca prinoasele de carne şi prinoasele pentru păcat şi pe cele pentru neştiinţă; şi tot ceea ce este afierosit în Israel, al lor va fi.
\v 30 Şi pârga tuturor [roadelor] şi întâiul-născut al oricărui [animal] şi toate prinoasele pe care le veţi aduce din pârga voastră le vor fi preoţilor [spre hrană]; voi îi veţi da preotului fruntea strânsurilor voastre , pentru ca el să aducă binecuvântările voastre asupra caselor voastre .
\v 31 Preoţii nu vor mânca nici un fel de mortăciune de pasăre sau de dobitoc sau ce a rămas prin sfâşiere de fiară sălbatică.
\c 45
\p
\v 1 Iar când vă veţi măsura pământul pentru moştenire, să-i puneţi Domnului deoparte o pârgă sfântă de pământ, cu o lungime de douăzeci şi cinci de mii [coţi] şi o lăţime de douăzeci de mii; sfântă va fi în toate hotarele ei de jur-împrejur.
\v 2 Din ea va fi un loc sfinţit, de cinci sute pe cinci sute, un pătrat cu laturi egale, iar de jur-împrejurul său o fâşie lată de cincizeci de coţi.
\v 3 Şi din măsura aceasta vei măsura lungimea de douăzeci şi cinci de mii şi lăţimea de douăzeci de mii; şi în ea va fi sfânta-sfintelor.
\v 4 Din pământ, [o bucată] va fi pentru preoţii care slujesc în locul cel sfânt şi pentru cei ce se apropie să-I slujească Domnului; şi le va fi loc de casă, pus de-o parte [pe potriva] sfinţeniei lor;
\v 5 lungimea va fi de douăzeci şi cinci de mii; iar lăţimea de douăzeci de mii; iar leviţii care-i slujesc casei vor avea în stăpânire cetăţi în care să locuiască.
\v 6 În stăpânirea cetăţii vei da cinci mii în lăţime şi douăzeci şi cinci de mii în lungime, potrivit cu pârga celor sfinţite; aşa va fi pentru toată casa lui Israel.
\v 7 Din aceasta va avea şi principele [o bucată]; tot din aceasta, o bucată pentru pârga prinoaselor din locaşul cel sfânt şi pentru stăpânirea cetăţii: în faţa [locului] prinoaselor de pârgă pentru sfântul locaş şi în faţa [locului] din care e stăpânită cetatea, cea dinspre mare, şi de la părţile de la apus spre cele de răsărit; lungimea va fi egală cu părţile hotarelor de apus; şi lungimea [va fi] spre hotarele răsăritene ale ţării.
\v 8 Şi el o va avea ca moştenire în Israel; iar principii lui Israel nu-l vor mai asupri pe poporul Meu; dar casa lui Israel va moşteni pământul pe potriva triburilor ei.
\v 9 Aşa grăieşte Domnul Dumnezeu: Destul vă fie vouă, o, principi ai lui Israel!, lepădaţi nedreptatea şi ticăloşia, faceţi judecată şi dreptate; luaţi asuprirea de pe poporul Meu, zice Domnul Dumnezeu.
\v 10 Când măsuraţi, să aveţi cumpănă dreaptă şi măsură dreaptă şi oca dreaptă;
\v 11 ocaua, ca măsură de măsurat, să fie astfel: ocaua va fi a zecea parte dintr'un omer ; a zecea parte dintr'un omer va fi măsura dreaptă ce se măsoară din omer.
\v 12 Greutatea de pe cântar să fie de douăzeci de oboli ; cinci sicli să fie cinci, zece sicli să fie zece, iar mina voastră să fie de cincisprezece sicli.
\v 13 Şi aceasta este pârga pe care o veţi aduce prinos: a şasea parte dintr'un omer de grâu, iar a şasea parte din el va cuprinde o efă a măsurii de orz.
\v 14 Măsura cea poruncită pentru ulei: un pahar de ulei din zece pahare; că zece pahare sunt un omer.
\v 15 Iar din turmă, o oaie din zece va fi luată din toate triburile lui Israel, pentru jertfă şi pentru ardere-de-tot şi pentru [jertfă de] mântuire, ca să facă ispăşire pentru voi, zice Domnul Dumnezeu.
\v 16 Şi tot poporul îi va da această pârgă principelui lui Israel.
\v 17 Iar prin principe vor fi [aduse] arderile-de-tot şi prinoasele de carne şi libaţiile în sărbători şi în zilele de lună nouă şi în sâmbete şi în toate sărbătorile casei lui Israel; el va aduce jertfele pentru păcat şi jertfa de carne şi arderile-de-tot şi jertfele de mântuire, ca să facă ispăşire pentru casa lui Israel.
\v 18 Aşa grăieşte Domnul Dumnezeu: În prima lună, în ziua cea dintâi, veţi lua din cireadă un viţel fără meteahnă, ca să se facă ispăşire pentru locul cel sfânt.
\v 19 Iar preotul va lua din sângele ispăşirii şi-l va pune pe pragurile casei şi în cele patru unghiuri ale sfântului locaş şi pe jertfelnic şi pe pragurile porţii din curtea cea dinlăuntru.
\v 20 Aşa vei face şi în luna a şaptea: în prima [zi] a lunii vei lua o dare de la tot cel ce greşeşte din neştiinţă şi de la copilandru şi vei face ispăşire pentru casă.
\v 21 Iar în luna cea dintâi, în cea de a paisprezecea zi a lunii, veţi sărbători Paştile; timp de şapte zile veţi mânca azime.
\v 22 În ziua aceea va aduce principele un viţel ca jertfă pentru păcat, pentru sine şi casa lui şi pentru tot poporul ţării.
\v 23 Iar pe durata celor şapte zile ale sărbătorii Îi va aduce Domnului, ca ardere-de-tot, şapte viţei şi şapte berbeci fără meteahnă, zilnic în cele şapte zile; şi câte un ied de capră, zilnic, pentru păcat.
\v 24 La viţel vei pregăti şi un prinos de pâine, la berbec un prinos de făină coaptă şi un hin de untdelemn la prinoasele coapte.
\v 25 Şi în luna a şaptea, în cea de a cincisprezecea zi a lunii, în acelaşi chip vei aduce jertfe în sărbătoare, timp de şapte zile, aşa [cum s'a făcut] cu jerfele pentru păcat şi cu arderile-de tot şi cu pâinea şi cu untdelemnul.
\c 46
\p
\v 1 Aşa grăieşte Domnul Dumnezeu: Poarta din curtea lăuntrică, cea care cată spre răsărit, va fi închisă pe durata celor şase zile lucrătoare, dar în zilele de sâmbătă va fi deschisă; deschisă va fi şi în ziua de lună nouă.
\v 2 Principele va intra pe calea pridvorului porţii de dinafară şi va sta la intrarea porţii, iar preoţii îi vor pregăti arderile-de-tot şi jertfele de mântuire; şi el se va închina în faţa intrării porţii, apoi va ieşi; dar poarta nu se va închide până seara.
\v 3 Iar poporul ţării se va închina înaintea Domnului, în faţa intrării acelei porţi, atât în sâmbete cât şi în zilele de lună nouă.
\v 4 În ziua de sâmbătă, principele Îi va aduce Domnului, ca ardere-de-tot, şase miei fără meteahnă şi un berbec fără meteahnă;
\v 5 şi un prinos de pâine, atât la miei cât şi la berbec, ca dar al mâinilor sale, şi un hin de untdelemn la prinosul de pâine;
\v 6 iar în zi de lună nouă, un viţel fără meteahnă şi şase miei şi un berbec fără meteahnă;
\v 7 şi prinos de pâine la berbec şi la viţel; cât despre miei, darul său va fi după cum îi dă mâna; şi un hin de untdelemn la darul de pâine.
\v 8 Când intră principele, el va intra pe calea pridvorului porţii şi va ieşi pe calea porţii.
\v 9 Şi ori de câte ori va intra poporul ţării, la sărbători, înaintea Domnului, închinătorul care a intrat pe calea porţii dinspre miazănoapte va ieşi pe calea porţii dinspre miazăzi, iar cel ce a intrat pe calea porţii dinspre miazăzi va ieşi pe calea porţii dinspre miazănoapte; el nu se va întoarce pe calea porţii pe care a intrat, ci va ieşi pe partea cealaltă.
\v 10 Iar principele va intra împreună cu ei, în mijlocul lor; şi când vor ieşi ei, atunci şi el va ieşi.
\v 11 În sărbători şi'n adunări obşteşti, darul de pâine la viţel şi la berbec şi la miei va fi după cum îi dă mâna fiecăruia; şi un hin de untdelemn la darul de pâine.
\v 12 Iar dacă principele Îi va pregăti Domnului, drept mulţumire, o ardere-de-tot pentru mântuire şi-şi va deschide poarta dinspre răsărit şi va aduce arderea-de-tot şi jertfa pentru mântuire aşa cum face în ziua sâmbetei, atunci el va ieşi, iar poarta se va închide după ce el a ieşit.
\v 13 El va aduce zilnic, ca ardere-de-tot Domnului, câte un miel de un an, fără meteahnă; dimineaţa îl va aduce;
\v 14 la el va face dimineaţa un prinos de pâine de o şesime de măsură [de făină] şi o treime de hin de untdelemn, ca să amestece făinuţa, ca prinos de pâine Domnului: poruncă veşnică.
\v 15 Mielul şi prinosul de pâine şi untdelemnul le veţi aduce dimineaţa, ca veşnică ardere-de-tot.
\v 16 Aşa grăieşte Domnul Dumnezeu: Dacă principele îi va da unuia din fiii săi un dar din moştenirea sa, acesta le va fi moştenire şi fiilor lui, care îl vor stăpâni.
\v 17 Iar dacă din moştenirea sa va da un dar unuia din casnicii săi , acesta îl va stăpâni până în anul eliberării, când i-l va înapoia principelui; dar moştenirea fiilor săi le rămâne acestora în stăpânire.
\v 18 Principele nicicum nu va lua din moştenirea poporului, astfel asuprindu-l; el le va da fiilor săi să moştenească numai din ceea ce se află în propria lui stăpânire, aşa ca nimeni din poporul Meu să nu fie îndepărtat de moştenirea lui".
\v 19 Şi m'a dus la intrarea din spatele porţii, în cămara sfântului locaş de pe seama preoţilor, cea care cată spre miazănoapte; şi, iată, acolo era un loc osebit.
\v 20 Şi mi-a zis: "Acesta e locul unde preoţii vor fierbe prinoasele pentru neştiinţă şi prinoasele pentru păcat, şi acolo vor coace întotdeauna prinosul de pâine, ca să nu le scoată în curtea de dinafară pentru sfinţirea poporului".
\v 21 Şi m'a dus în curtea de dinafară şi m'a purtat de jur-împrejur pe cele patru laturi ale curţii; şi, iată, în fiecare latură a curţii era câte o curte,
\v 22 o curte mică, de patruzeci de coţi în lungime şi treizeci de coţi în lăţime; la toate cele patru era o singură măsură.
\v 23 În ele se aflau cămări de jur-împrejur, de jur-împrejurul celor patru; iar dedesubtul cămărilor, de jur-împrejur, se aflau bucătarii.
\v 24 Şi mi-a zis: "Acestea sunt casele bucătarilor, unde slujitorii casei vor fierbe jertfele poporului".
\c 47
\p
\v 1 Şi m'a dus în tinda casei; şi, iată, apă ieşea de sub pridvorul dinspre răsărit - căci faţa casei căta spre răsărit -; şi apa curgea din latura dreaptă, din partea de miazăzi a jertfelnicului.
\v 2 Apoi m'a scos pe calea porţii dinspre miazănoapte şi m'a purtat pe calea porţii de dinafară spre poarta curţii ce cată spre răsărit; şi, iată, apă curgea din latura dreaptă.
\v 3 Era ca şi cum un om ar fi ieşit din partea cealaltă; în mână avea o sfoară de măsurat; şi a măsurat cu măsura o mie [de coţi]; şi a trecut prin apă: era apa iertării.
\v 4 Şi a mai măsurat o mie şi a intrat în apă: apa îi ajungea la coapse; şi a mai măsurat o mie şi a intrat în apă; apa îi ajungea la brâu;
\v 5 şi a mai măsurat o mie, dar nu a putut să treacă apa, că era repede ca un şuvoi prin care nu se poate trece.
\v 6 Şi mi-a zis: "Fiul omului, ai văzut?". Şi m'a dus şi m'a întors pe malul râului.
\v 7 Iar după ce m'a întors, iată că pe malul râului erau copaci foarte mulţi, atât dincoace cât şi dincolo.
\v 8 Şi mi-a zis: "Aceasta este apa care iese spre Galileea, cea dinspre răsărit, şi se coboară în Araba ; ea va atinge marea acolo unde se varsă râul; şi ea va însănătoşi apele.
\v 9 Şi va fi că fiece vietate şi fiece târâtoare peste care va curge râul va trăi; şi va fi acolo mulţime mare de peşte; căci apa aceasta va curge pe acolo şi va însănătoşi şi va face ca totul să fie viu; vie va fi orice fiinţă peste care râul acesta va veni.
\v 10 Şi pescari vor sta acolo, de la En-Gaddi până la En-Eglaim; loc va fi pentru zbicirea năvoadelor: anume va fi; iar peştele lui, ca peştele din Marea cea Mare : mulţime multă foarte.
\v 11 Dar la vărsarea apei şi'n ochiurile care băltesc şi în aceea care se revarsă peste maluri [fiinţele] nu se vor însănătoşi; ele vor fi date sării.
\v 12 La râu va creşte fiece pom roditor, chiar pe malul lui dintr'o parte şi din cealaltă; nimic în ei nu se va învechi, iar roadele lor nu se vor sfârşi; pârga şi-o vor da din propria lor înnoire, fiindcă apele lor vin din locaşul cel sfânt; roadele lor vor fi spre mâncare, iar frunzişul lor spre sănătate.
\v 13 Aşa grăieşte Domnul Dumnezeu: Veţi moşteni aceste hotare ale ţării, date prin sorţi celor douăsprezece seminţii ale fiilor lui Israel.
\v 14 Şi o veţi moşteni, fiecare întocmai ca şi fratele său, [pe aceea] spre care Mi-am ridicat Eu mâna ca s'o dau părinţilor voştri; această ţară vă va cădea prin sorţi.
\v 15 Acestea sunt hotarele ţării ce se întinde la miazănoapte de Marea cea Mare, care se lasă'n jos şi spintecă intrarea Ţedadului:
\v 16 Berot, Sibraim, care se află între hotarul Damascului şi hotarul Hamatului, vetrele de locuit ale Saunanului, cele ce se află deasupra hotarului Hauranului.
\v 17 Acestea sunt hotarele dinspre mare, de la vetrele de locuit ale Haţar-Enonului, hotarele Damascului şi cele din miazănoapte.
\v 18 Hotarele de răsărit: printre Hauran şi Damasc, printre ţara Galaad şi ţara lui Israel; Iordanul stă hotar către marea ce se află la răsărit de Finicon; acestea sunt cele de răsărit.
\v 19 Iar cele de la miazăzi şi miazăzi-apus: de la Tamar şi Finicon spre apa Meriba la Cadeş, mergând mai departe până atinge Marea cea Mare; această parte este cea de miazăzi şi miazăzi-apus.
\v 20 Această parte a Mării celei Mari alcătuieşte un hotar până în dreptul Hamatului, chiar până la intrarea acestuia. Acestea sunt părţile dinspre apus de Hamat.
\v 21 Aşa le veţi împărţi pământul acesta, lor, seminţiilor lui Israel.
\v 22 Sorţi veţi arunca asupră-i, pentru voi şi pentru străinii care trăiesc printre voi, cei ce au născut copii în mijlocul vostru; ei vă vor fi în mijlocul fiilor lui Israel întocmai ca băştinaşii; ei vor mânca împreună cu voi în aceeaşi moştenire din mijlocul seminţiilor lui Israel.
\v 23 Fi-vor ei în tribul străinilor printre străinii care sunt cu ei; acolo le veţi da moştenire, zice Domnul Dumnezeu.
\c 48
\p
\v 1 Acestea sunt numele seminţiilor: de la capătul de miazănoapte, pe povârnişul care trage o linie spre intrarea în Hamat, la palatul Elam, la hotarul Damascului, spre miazănoapte, pe latura Hamatului; ei vor avea părţile dinspre răsărit până la mare: o singură parte, a lui Dan.
\v 2 Şi de la hotarul cel dinspre răsărit al lui Dan până la cel dinspre apus : partea lui Aşer.
\v 3 Şi de la hotarul lui Aşer, cel dinspre răsărit, până la cel dinspre apus: partea lui Neftali.
\v 4 Şi de la hotarul lui Neftali, cel dinspre răsărit, până la cel dinspre apus: partea lui Manase.
\v 5 Şi de la hotarul răsăritean al lui Manase până la cel dinspre apus: partea lui Efraim.
\v 6 Şi de la hotarul răsăritean al lui Efraim până la cel dinspre apus: partea lui Ruben.
\v 7 Şi de la hotarul lui Ruben, cel dinspre răsărit, până la cel dinspre apus: partea lui Iuda.
\v 8 Iar de la hotarul răsăritean al lui Iuda până la cel dinspre apus va fi pârga prinosului : douăzeci şi cinci de mii [de coţi] lăţime, iar în lungime ca una din părţile [măsurate] din răsărit până în părţile apusene; iar templul va fi în mijlocul lor.
\v 9 Pârga pe care ei i-o vor pune de-o parte Domnului va avea o lungime de douăzeci şi cinci de mii şi o lăţime de douăzeci şi cinci de mii.
\v 10 Osebită va fi pârga celor sfinte: preoţilor, douăzeci şi cinci de mii la miazănoapte, zece mii lăţime spre apus, zece mii lăţime spre răsărit, iar spre miazăzi o lungime de douăzeci şi cinci de mii; iar muntele templului va fi în mijlocul ei,
\v 11 pentru preoţi, pentru fiii cei sfinţiţi ai lui Ţadoc, cei ce au în seamă paza casei, cei ce nu s'au rătăcit în rătăcirea fiilor lui Israel aşa cum s'au rătăcit leviţii;
\v 12 şi li se va da pârgă din pârga pământului, anume partea cea mai sfântă din hotarele leviţilor.
\v 13 Iar leviţilor: ceea ce se învecinează cu hotarele preoţilor, cu o lungime de douăzeci şi cinci de mii şi cu o lăţime de zece mii; în total, o lungime de douăzeci şi cinci de mii, o lăţime de zece mii.
\v 14 Nimic din ea nu va fi vândut, nici măsurat [ca pentru vânzare], şi nici nu va fi pârga pământului înstrăinată, căci sfântă Îi este Domnului.
\v 15 Dar cele cinci mii care rămân în lăţimea celor douăzeci şi cinci de mii vor alcătui preajma cetăţii, pentru locuinţe, şi o piaţă în faţa ei; iar cetatea va fi în mijloc.
\v 16 Iar măsurile ei sunt acestea: de la marginea de miazănoapte, patru mii şi cinci sute [de coţi]; de la marginea de miazăzi, patru mii şi cinci sute; de la marginea de răsărit, patru mii şi cinci sute; de la marginea de apus, patru mii şi cinci sute.
\v 17 În partea dinspre miazănoapte faţă de cetate va fi o lărgime de două sute cincizeci [de coţi]; în partea dinspre miazăzi, două sute cincizeci; în partea dinspre răsărit, două sute cincizeci; iar partea dinspre apus, două sute cincizeci.
\v 18 Iar ceea ce rămâne în lungimea care se învecinează cu pârga celor sfinte: zece mii spre răsărit şi zece mii spre apus; ea va fi pârga sfântului locaş; iar roadele pământului vor fi pâinea celor ce lucrează în folosul cetăţii;
\v 19 iar cei ce lucrează în folosul cetăţii vor fi lucrători din toate seminţiile lui Israel.
\v 20 Toată pârga pământului: un pătrat de douăzeci şi cinci de mii pe douăzeci şi cinci de mii; pârga sfântului locaş o veţi osebi de ceea ce este moştenirea cetăţii.
\v 21 Iar principele [va avea] ceea ce rămâne, dincoace şi dincolo, de la pârga sfântului locaş şi din moştenirea cetăţii, un prisos de douăzeci şi cinci de mii în lungime, până la hotarul de răsărit, iar către apus douăzeci şi cinci de mii, până la hotarul de apus care se învecinează cu părţile principelui; iar pârga celor sfinte şi locul cel sfânt al casei vor fi la mijloc.
\v 22 Şi va mai fi o parte [rămasă] de la leviţi şi din moştenirea cetăţii în mijlocul principilor, între hotarele lui Iuda şi hotarele lui Veniamin; aceasta va fi a principilor.
\v 23 Cât despre celelalte seminţii, de la cele răsăritene până la cele dinspre apus: Veniamin va avea o parte.
\v 24 Şi de la hotarul lui Veniamin, de la răsărit spre apus: partea lui Simeon.
\v 25 Şi de la hotarul răsăritean al lui Simeon până la cel dinspre apus: partea lui Isahar.
\v 26 Şi de la hotarul răsăritean al lui Isahar până la cel apusean: partea lui Zabulon.
\v 27 Şi de la hotarul răsăritean al lui Zabulon până la cel apusean: partea lui Gad.
\v 28 Şi de la hotarul dinspre răsărit al lui Gad, de la părţile răsăritene spre cele de la miazăzi şi miazăzi-apus: hotarele lui vor fi de la Tamar, până la râul Meriba Cadeş şi până la Marea cea Mare.
\v 29 Acesta este pământul pe care îl veţi împărţi, prin tragere la sorţi, seminţiilor lui Israel, şi acestea sunt părţile lor, zice Domnul Dumnezeu.
\v 30 Iată acum care sunt ieşirile cetăţii cele dinspre miazănoapte: patru mii şi cinci sute, pe măsură.
\v 31 Iar porţile cetăţii vor purta numele seminţiilor lui Israel; trei porţi spre miazănoapte: poarta lui Ruben, una, poarta lui Iuda, una, şi poarta lui Levi, una;
\v 32 cele spre răsărit, patru mii şi cinci sute, şi trei porţi: poarta lui Iosif, una, poarta lui Veniamin, una, şi poarta lui Dan, una;
\v 33 cele spre miazăzi, patru mii şi cinci sute, pe măsură, şi trei porţi: poarta lui Simeon, una, poarta lui Isahar, una, şi poarta lui Zabulon, una;
\v 34 iar cele spre apus, patru mii şi cinci sute, pe măsură, şi trei porţi: poarta lui Gad, una, poarta lui Aşer, una, şi poarta lui Neftali, una.
\v 35 Măsura de jur-împrejur , optsprezece mii.Iar numele cetăţii, începând din ziua în care va fi isprăvită: Iahvé Şammah, adică "Domnul este acolo"".