Mar	
Mar 2:	
Mar 2:1	<b>:</b>
Mar 2:1-12	<b><p>Omilia 10. La a doua duminică a Păresimilor, despre vindecarea slăbănogului.</p><br>:</b><p>1. Voi începe prin a grăi astăzi evlaviei voastre cu înseși cuvintele Domnului, arătând mai cu seamă miezul celor vestite prin Evanghelia de acum: „Pocăiți-vă, că s-a apropiat împărăția cerurilor" [<u>Mat_3:2</u>]. Și nu numai că s-a apropiat, ci chiar este în noi, după cum Domnul Însuși a spus: „Căci iată, Împărăția lui Dumnezeu este înlăuntrul vostru" [<u>Luk_17:22</u>]. Și nu numai că este în noi, dar nu peste multă vreme încă și mai limpede ni se va înfățișa nouă, biruind orice altă începătorie și putere și stăpânire și dăruind tăria cea nebiruită și bogăția cea neîmpuținată și desfătarea cea neschimbătoare și nepătimitoare și fără de sfârșit, și slava și tăria, dar numai acelora ce-au urmat porunca lui Dumnezeu, viețuind aici în chip plăcut Lui.</p><p>2. Așadar, întrucât împărăția lui Dumnezeu s-a apropiat, și este în noi, și nu după multă vreme se va înfățișa [deplin], să ne facem, prin fapte de pocăință, pe noi înșine vrednici de ea. Să ne înfrânăm în toate, curmând și lepădând năravurile și cugetările cele rele. Pentru că împărăția cerurilor se ia cu silință și numai cei silitori o vor dobândi. Să râvnim la răbdarea Părinților noștri purtători de Dumnezeu, la smerenia și la credința lor. Căci spune [Apostolul]: priviți cu luare aminte cum și-au încheiat viața și urmați-le credința" [<u>Heb_13:7</u>]. Să ne strunim mădularele cele trupești și să stârpim desfrâul necurățenia, toată patima cea rea și toată lăcomia, mai cu seamă în vremea acestor zile sfinte ale postului. De aceea, încă mai dinainte, harul Duhului Sfânt ne-a învățat pe noi cu privire la înfricoșătoare judecată viitoare a lui Dumnezeu, apoi ne-a amintit de surghiunul lui Adam și ne-a arătat credința cea neclintită, ca ținându-ne cu tărie de ea, să ne păzim printr-însa de frica acelei judecăți și de jalea acelei izgoniri, și să nu ne dedăm lipsei de înfrânare, ca nu cumva, din pricina pântecelui nostru celui necredincios și iute poftitor, să deschidem poarta tuturor patimilor și să le lăsăm lor cale întreagă și largă către cele dinlăuntru ale noastre, pierzându-ne - precum se spune - întru desfătare. Ci noi să îndrăgim drumul cel strâmt care duce către viața de veci, al cărui început și dintâi așezare este postul, și mai vârtos să ținem acest post al Păresimilor.</p><p>3. Căci dacă se poate spune că este un timp pentru fiecare faptă, după cuvântul lui Solomon, toate având o vreme a lor, tot astfel se poate căuta vremea cea mai potrivită pentru săvârșirea faptelor bune, iar aceasta este tocmai vremea celor patruzeci de zile ale Postului Mare. Dacă toată viața oamenilor este potrivită pentru dobândirea mântuirii, cu atât mai vârtos este vremea aceasta a postului. Întrucât și Stăpânul și Dătătorul mântuirii noastre, Hristos, a făcut începutul plecând de la post, și în arena postului a biruit în luptă și a rușinat pe diavol, născocitorul patimilor și cel ce în tot chipul ne asaltează. Așa precum neînfrânarea pântecelui nimicește virtuțile și zămislește patima, tot astfel cumpătarea, nimicind întinăciunile necumpătării, este ziditoare a despătimirii. Dacă patimile ce se află în noi nu sunt și n-au fost strunite încă, oare nu vor crește și nu se vor întări prin ne-înfrânare, după cum postul micșorează patimile din noi și le face să se risipească? Pentru că sunt strâns legate între ele postirea și cumpătarea, chiar dacă uneori una din acestea două se întâmplă să precumpănească pentru cei ce îndeobște le urmează.</p><p>4. Așadar, pe acestea două noi să nu le despărțim una de alta, ci mai abitir să stăruim în post în vremea zilelor acestor cinci săptămâni sfinte, iar în zilele de sâmbătă și de duminică să prisosească înfrânarea asupra postului, ca să ascultăm cu înțelegere deplină cuvintele Evangheliei, care astăzi ne vestesc tămăduirea minunată a slăbănogului; nu aceea din Ierusalim, ci aceea din Capernaum, împlinită de Domnul. Pentru că în vremea aceea, spune de Dumnezeu grăitorul Marcu, a venit iarăși Iisus la Capernaum timp de câteva zile [<u>Mar_2:1-12</u>; vezi și <u>Mat_9:1-8</u>; <u>Luk_5:17-26</u>]. Matei spune că acesta era orașul Domnului, Capernaum. Fiindcă, povestind el cele cu privire la slăbănog, spune: „Și a venit Iisus în cetatea Sa" [<u>Mat_9:1</u>], După ce a fost botezat în Iordan de către Ioan și Duhul Sfânt din cer [în chip de porumbel] S-a pogorât peste El, tot de către Acela a fost adus în pustiu pentru ispitire. Iar, după ce a biruit pe ispititor, S-a întors și, dând roată așezărilor de lângă Iordan, învăța. El a fost mărturisit de multe ori de către Ioan, până când acesta a fost închis de către Irod.</p><p>Atunci - așa cum spune Matei - Iisus „a plecat în Galileea. Și părăsind Nazaretul, a venit de a locuit în Carpernaum, lângă mare" [<u>Mat_4:12</u>]. De aici a luat drumul pustiei pentru a se ruga și, propăvăduind în satele învecinate, a venit iarăși înapoi la Carpenaum. De aceea Matei evanghelistul o numește pe aceasta cetate a Lui, iar Marcu scrie că a intrat iarăși în Capernaum pentru câteva zile. Și „s-a auzit că este în casă și îndată s-au adunat mulți, încât nu mai era loc, nici înaintea ușii" [<u>Mar_2:1-2</u>].</p><p>5. Și petrecând El acolo mai multă vreme, a fost cunoscut mai bine, prin multe fapte și minuni mari și cuvinte, din care pricină îl doreau mult. Prin urmare, dacă au auzit că a venit iarăși, cu toții s-au adunat. Căci, precum spune Luca, din toate cetățile erau cei veniți, printre care se găseau și cărturari, și farisei, și învățători ai Legii; și El le-a grăit lor cuvânt de mân-tuire. Căci aceasta era lucrarea Sa de căpetenie, pe care le-a lămurit-o, tâlcuind-o în pilde. Căci spune: „Ieșit-a semănătorul să semene sămânța sa" [<u>Luk_8:5</u>], adică să semene cuvântul învățăturii sale, iar despre Sine zice: „Am venit să chem pe păcătoși la pocăință" [<u>Mat_9:13</u>], fiind chemarea Lui prin însuși cuvântul învățăturii Sale. Aceasta și Pavel, tâlcuind, a spus-o: „Prin urmare, credința este din auzire, iar auzirea prin cuvântul lui Hristos" [<u>Rom_10:17</u>].</p><p>6. A grăit așadar Domnul către toți, fără osebire și desăvârșit, cuvântul cel de pocăință, Evanghelia mântuirii, vorbele vieții celei veșnice. Și toți auzeau, dar nu toți au dat ascultare; pentru că noi toți ne în-duplecăm să auzim și ne îmbiem să privim, dar nu toți suntem iubitori de virtute.</p><p>Căci noi toți avem obiceiul să dorim a cunoaște, în afară de altele, și pe cele cu privire la mântuire, din care pricină cei mai mulți oameni nu numai că ascultă cu plăcere sfânta învățătură, dar și doresc să judece pe deplin cuvintele rostite, astfel încât fiecare, cercetându-le cu grijă, să aibă, potrivit cu măsura înțelegerii sale, temeiuri pentru propria-i părere. Dar este nevoie de înțelepciune și de voința cea bună spre a preface în faptă cuvintele acestea de mântuire, sau spre a culege din ele roada credinței celei folositoare. Ci aceste virtuți nu se găsesc prea lesne, mai cu seamă la cei care se socotesc drepți pe ei înșiși și de la sine pricepuți, așa cum se socoteau fariseii și cărturarii iudeilor.</p><p>7.	Din această pricină, rămânând în casa aceea, ascultau cuvântul Domnului și priveau la minunile săvârșite de El, dar huleau mai degrabă decât lăudau binefacerea împlinită prin fapte și cuvinte. Și pe când Domnul rostea învățătura Sa și toți (sau cei mai mulți) își plecau urechile spre a primi cuvintele harului ieșite din gura Lui, Evanghelia spune: „Și iată niște bărbați aduceau pe pat un om care era slăbănog și căutau să-l ducă înăuntru și să-l pună dinaintea Lui; dar negăsind pe unde să-l ducă, din pricina mulțimii, s-au suit pe acoperiș și, printre cărămizi, l-au lăsat cu patul în mijloc, înaintea lui Iisus" [<u>Luk_5:18-19</u>]. Este cu putință să credem că toate acelea s-au petrecut în virtutea credinței celor adunați acolo și că Domnul a dat vindecarea fiindcă a prețuit credința lor; dar eu cred că această tâlcuire nu este îndreptățită.</p><p>Căci Domnul, când a vindecat pe sluga sutașului, nu a cerut credință de la ea, cum nici de la fata canaaneancă sau de la fiica lui Iair, fiind îndestulătoare credința celor ce veniseră [să ceară îndurare] pentru ele, căci dintre acestea una era moartă, una era ieșită din minți, iar una nici măcar nu era de față. Însă slăbănogul acela era de față și era stăpân pe judecata lui, chiar dacă trupul îi era paralizat. Și de către acest slăbănog au fost convinși [cei ce l-au adus] să-l ia și să-l ridice pe acoperiș și să-l scoboare de acolo înaintea Domnului. Pentru că însoțitorii nu au făcut aceasta fără de voia slăbănogului, iar greaua lui suferință a împuținat și micșorat nu mintea și judecata acestuia, ci mai degrabă stavilele și piedicile din fața credinței lui.</p><p>8. Iubirea de slavă omenească i-a îndepărtat pe farisei de credința în Domnul, de aceea El le-a grăit lor: Cum puteți voi să credeți, când primiți slavă unii de la alții, și slava care vine de la unicul Dumnezeu nu o căutați?" [<u>Joh_5:44</u>]. Înseși avuțiile și nunțile și grijile de lucrurile acestei vieți i-au îndepărtat pe alții de la înaintarea spre mântuire, dar pe unele ca acestea slăbănogirea trupului le-a înlăturat oarecum și le-a nimicit din cugetările celui bolnav de paralizie. De unde se vede că boala este uneori mai bună pentru cei păcătoși decât sănătatea, pentru că îi ajută pe aceștia să se mântuiască, slăbind lăuntricele lor aplecări spre cele rele. Datoria pricinuită de greșeli boala o plătește într-un fel prin suferință, făcându-i pe unii să primească mai întâi tămăduirea sufletească, apoi și tămăduirea trupului, și mai cu seamă atunci când bolnavul, înțelegând că lovitura primită este o vindecare de la Dumnezeu, o înfruntă cu bărbăție și cade la pământ, cu credință, închinându-se înaintea lui Dumnezeu, și prin fapte, pe cât îi stă în putere, cheamă vindecarea. Aceasta a făcut și slăbănogul prin fapte, precum și Domnul a vădit-o prin cuvintele și faptele Sale, chiar dacă fariseii, neînțelegând acestea, au hulit și au cârtit. Căci spune Evanghelia: „fiindcă văzând Iisus credința lor", și pe bolnavul purtat, și pe cei ce-1 scoborau prin acoperiș, „a grăit către slăbănog: Fiule, iertate îți sunt păcatele" [<u>Mar_2:5</u>].</p><p>9. 0, ce numire fericită! Slăbănogul a auzit cuvântul „fiule" și a fost înfiat de către Tatăl cel ceresc și, lipindu-se de Dumnezeu cel fără de păcate, a devenit îndată și el lipsit de păcate prin iertarea păcatelor; și ca să urmeze și primenirea trupului, el primește mai întâi sufletul mai înălțat decât păcatul de la Cel ce cunoștea că, la început, sufletul său căzuse în capcanele păcatului și bolile trupului și moartea au urmat după dreapta judecată a Lui.</p><p>10. Dar învățătorii Legii auzind, zice Scriptura, au cugetat în sinea lor: „De ce grăiește hulă Acesta? Cine poate să ierte păcatele decât Unul Dumnezeu?" [vezi <u>Mat_9:3</u> sau <u>Mar_2:7</u>]. Iar Domnul, ca Ziditor al inimilor, cunoștea și cugetările nevăzute din inimile cărturarilor, căci El le grăi lor: „Pentru ce cugetați rele în inimile voastre? Căci ce este mai lesne a zice: Iertate sunt păcatele tale, sau a zice: Scoală-te și umblă?" [<u>Mat_9:4-5</u>], Cărturarilor li se părea că neputând Domnul să vindece pe slăbănog, umbla să scape prin ceva nevăzut, adică prin iertarea păcatelor, care nu era decât vorbă goală; astfel de cuvinte le grăia El ca un Stăpân, cu putere de poruncă, dar ei huleau că era lucru ușor pentru oricine care ar voi să-l facă. De aceea Domnul le grăiește lor: „Dacă aș fi vrut să spun cuvinte noi, care nu au un temei în fapte, cu atât mai ușor mi-ar fi fost să le spun pe acestea amândouă fără vreo împlinire a faptei, adică scularea slăbănogului și iertarea păcatelor sale. Dar ca să știți voi că nu este nelucrător și fără urmare cuvântul Meu, și că nu umblu să scap [prin vorbe] cu iertarea păcatelor acestuia pentru că aș fi, chipurile, neputincios să săvârșesc vindecarea bolii, iată că Eu am slobozenie dumnezeiască pe pământ, ca Fiu de o ființă cu Tatăl cel ceresc, chiar dacă am luat trupește firea voastră cea căzută din har". Atunci El a grăit către slăbănog: „Ție îți zic: Scoală-te, ia patul tău și mergi la casa ta! Și îndată, ridicându-se înaintea lor, luând patul pe care zăcuse, s-a dus la casa sa, slăvind pe Dumnezeu" [<u>Luk_5:18-26</u>].</p><p>11. Și cuvântul și minunea aceasta se împotrivesc judecății cărturarilor, chiar dacă există și o anume potrivire. Căci într-adevăr, așa cum arata ei, nici un om cu de la sine putere nu poate să ierte păcatele. Dar este o minciună a fariseilor și o afirmație smintită că Hristos nu-i decât un om, iar nu Dumnezeul cel Atotputernic, Cel pe Care nimeni nu L-a văzut, nici nu L-a auzit, iar acum S-a arătat, Dumnezeu și Om, având îndoite și firea Sa și lucrarea, grăind asemenea nouă ca om, săvârșind cele pe care le voiește cu cuvântul și cu porunca Sa ca Dumnezeu; și încredințare ne-a dat prin faptele Sale întrucât, la început, toate - zice Psalmistul - „El a zis și s-au făcut, El a poruncit și s-au zidit" [Psalmi 32, 9]. De aceea și acum fapta a urmat îndată cuvântului Său; căci îndată slăbănogul „ridicând patul lui, a ieșit înaintea tuturor, încât s-au mirat mult cu toții". Pentru că iertarea greșelilor, chiar de către oameni supuși adeseori păcatului, se săvârșește prin cuvânt, dar a izgoni o boală, și încă una atât de gravă, se face numai prin porunca și cuvântul lui Dumnezeu. Ceea ce și Evanghelistul dă să se înțeleagă spunând că s-au uimit mult toți câți au văzut această minune, slăvindu-L ei pe Dumnezeu, săvîrșitorul acestei fapte minunate și al altor lucrări slăvite și nemaiauzite, al căror număr nu se poate socoti. Și ziceau [toți cei ce fuseseră martori ai minunii]: „Asemenea lucruri n-am văzut niciodată" [<u>Mar_2:12</u>].</p><p>12. Dacă acei oameni, care au dat slavă cu cuvântul și, arătând că minunea era mai mare decât cele săvârșite în trecut, au spus că nicicând nu mai văzuseră așa ceva, atunci noi, care nu mai putem să spunem aceasta acum (căci am văzut multe alte minuni, chiar cu mult mai mari decât aceea, nu numai de la Hristos, ci și de la ucenicii și urmașii Săi, săvârșite doar prin chemarea numelui lui Hristos), așadar noi, fraților, vom aduce slavă Lui prin fapte, luând ca pildă pentru virtute și minunea aceasta în chip duhovnicesc. Deoarece fiecare om dintre cei legați de plăceri este slăbănog, zăcând cu sufletul pe patul vieții de desfătare și cu trupul în părelnică odihnă. Dar atunci când este încredințat de îndemnurile evanghelice, pocăindu-se, își biruiește păcatele sale și slăbănogirea pricinuită de acestea sufletului său, fiind ridicat și adus la Domnul de către aceste patru puteri: cercetarea de sine, mărturisirea păcatelor săvârșite mai înainte, făgăduința pentru viitor de încetare a faptelor rele și rugăciunea către Dumnezeu. Dar nu se poate apropia acesta de Dumnezeu, dacă nu se descoperă și nu se dezvelește acoperișul, aruncându-se la o parte olanele, chirpiciul și toate celelalte. Iar acoperișul este în noi partea cugetătoare a sufletului, ca una ce stă deasupra tuturor puterilor lucrătoare dinlăuntrul nostru. Însăși cugetarea are multă țărână așezată peste ea, prin legătura sa cu patimile și cu cele pământești. Dar când legătura aceasta este nimicită și aruncată la pământ de către cele patru puteri arătate, atunci putem ajunge la adevărata despovărare, adică să fim smeriți cu adevărat și credincioși înaintea Domnului, cerând și căpătând de la El tămăduirea.</p><p>13. Când s-au petrecut aceste fapte de pocăință? Atunci când s-a dus Iisus în cetatea Sa, adică după ce a venit cu trupul în lume, care este a Lui, ca una ce de El a fost zidită, așa precum spune și Evanghelistul despre El, că „întru ale Sale a venit, dar ai Săi nu L-au primit. Și celor câți L-au primit, care cred în numele Lui, le-a dat putere ca să se facă fii ai lui Dumnezeu" [<u>Joh_1:11-12</u>]. De aceea și cugetul slăbănogit, plecându-se înaintea Lui cu credință, îndată a auzit de la El cuvântul „fiule" și a căpătat iertarea păcatelor și tămăduirea. Și nu numai aceasta, dar a primit pe deasupra putere ca să ridice patul în care zăcea și să-I poarte cu sine. Prin pat trebuie să se înțeleagă trupul în care este culcată și prin care se împotrivește lucră-rilor păcatului mintea cea păscută de poftele trupești.</p><p>14. După vindecare, mintea noastră cârmuiește trupul și-l poartă ca pe un supus al ei, vădind prin el roadele și lucrările pocăinței, astfel încât cei ce-l privesc să aducă slavă lui Dumnezeu, să vadă că acela ce ieri era vameș astăzi este Evanghelist, să vadă că acela ce ieri era prigonitor astăzi este Apostol, că tâlharul este cuvântător de Dumnezeu sau că acela ce se afla mai înainte alături de porci este acum din nou fiu al Tatălui ceresc; și cugetând în inima lor urcușul, si mergând din slavă în slavă, să înainteze astfel în fiecare zi spre mai bine. De aceea și Domnul grăiește către cei ce sunt ai Săi: „Așa să lumineze lumina voastră înaintea oamenilor, încât să vadă faptele voastre cele bune și să slăvească pe Tatăl vostru Cel din ceruri [<u>Mat_5:16</u>]. El spune aceasta poruncind nu doar să se arate ca atare, ci chiar să petreacă viața lor în chip plăcut lui Dumnezeu; căci așa precum lu-mina de la sine atrage ochii celor ce o privesc, tot așa viețuirea iubitoare de Dumnezeu atrage, dimpreună cu ochii, și cugetul. Și iarăși, precum pentru lumina soarelui nu vom lăuda văzduhul care se împărtășește de strălucire, ci lăudăm soarele, care este adevăratul izvor al luminii strălucitoare, iar chiar dacă vom lăuda văzduhul ca pe unul ce este luminat, cu atât mai mult vom lăuda soarele, tot așa și cu privire la omul care înfățișează prin faptele virtuții strălucirea Soarelui Dreptății: căci un astfel de om, îndată ce se arată, poartă spre slava cerească a Tatălui, spre Soarele Dreptății, Hristos.</p><p>15. Și ca să las eu acum virtuțile cele mari, atunci când împreună cu voi mă înfățișez în Sfânta Biserică la Dumnezeu, întorcându-mă și văzând pe cei ce înalță, cu înțelegere și străpungere de inimă, cântări de slavă și rugăciuni către Dumnezeu, sau văzând pe cineva care tace și ascultă adâncit în sine, îndată mă las pradă numai acelei vederi dumnezeiești și mă umplu de bucurie și slăvesc pe cerescul Părinte Hristos, fără de Care nimic nu se poate face dintre cele bune și prin Care toată lucrarea ajunge la plinătate.</p><p>16. Iar acum îi vom întreba noi ceva pe cei care nu stau în tăcere, nici nu cântă psalmi, ci, întâlnindu-se unii cu alții, tulbură cugetul nostru înălțat întru slujirea lui Dumnezeu cu vorbăria lor lumească, astfel încât nu numai că ei nu ascultă cuvintele cele sfinte și insuflate de Dumnezeu, dar îi împiedică și pe cei ce vor să le asculte! Până când, voi aceștia, veți șchiopăta cu amândouă picioarele voastre, ar spune Ilie Tesviteanul [<u>1Sa_18:21</u>], vrând voi în același timp să faceți și rugăciune, și bârfă lumească, dar, pe cât se pare, neîmplinindu-le nici pe una, nici pe cealaltă, și smintindu-vă întru amândouă, mai degrabă vă aduceți prin ele vătămare? Până când nu vă veți îndepărta de cuvintele deșertăciunii și veți face din casa de rugăciune casă de negustorie sau prilej de împătimire, tocmai acolo unde cuvintele vieții celei veșnice sunt grăite și ascultate? Fiindcă este cerută de către noi cu nădejde fără înconjur viața cea veșnică, iar ea este dată de către Dumnezeu celor care o cer din tot sufletul și din tot cugetul, dar nu este dată celor care, cum se spune, nici măcar limba nu și-o urnesc întreagă [spre a cere].</p><p>17. Fraților, acum jertfa noastră către Dumnezeu nu se mai face prin foc, ca pe vremea lui Moise, ci se săvârșește prin cuvânt. Ci iată că, atunci când Dumnezeu primea jertfa adusă prin foc, cei dimpreună cu Core s-au răsculat împotriva lui Moise, aducând alt foc dinafară, și au fost arși de tot către focul cel sfânt, care s-a repezit cu putere, de la sine, asupra lor [vezi <u>Num_16:32-35</u>]. Deci să ne temem și noi să nu aducem cumva cuvinte străine la altarul acesta duhovnicesc al lui Dumnezeu, vreau să spun în biserică, fiindcă vom fi osândiți la sfârșit de către cuvintele cele dumnezeiești ce sunt în ea «i ne vom face vrednici pe noi înșine, din această pricină, de glasul acela de temut și de osândă. Da, să ne temem, rogu-vă, și câtă vreme suntem noi aici pe această lume, înfățișându-ne cu teamă înaintea lui Dumnezeu, să-I aducem rugăciunea noastră; iar când ieșim de aici, din lumea aceasta, vom fi noi primeniți întru desăvârșire, nelăsându-ne biruiți de pofta de câștiguri, și mai cu seamă de câștiguri nelegiuite; fugind și păzindu-ne de jurăminte, și mai cu seamă de cele înșelătoare; îndepărtându-ne de cuvintele cele fără de cuviință, și cu atât mai mult de faptele cele rușinoase, de ocări, de îngâmfări, de toată cântarea [lumească], învățând și punând în mișcare toată simțirea noastră printr-o minte plină de înțelepciune dumnezeiască, purtând trupul nostru și înălțându-1 cu bună socotință și cu frică de Dumnezeu, fără ca să fim cuprinși și mânați de către acesta spre cele lumești și necuvenite, ci învățând și cunoscând noi, de la Pavel, că de vom trăi după trup, avem să murim, iar dacă vom ucide cu duhul lucrările trupului vom trăi în vecii vecilor [vezi <u>Rom_8:13</u>].</p><p>18. Și acum să-i îndemnăm la slăvirea Domnul pe toți care ne văd pe noi, să recunoaștem limpede că această casă îl poartă pe Hristos în sine, pe Cel ce-i ia în brațe și le poruncește celor slăbănogi cu sufletul să-și înalțe simțurile trupești și priceperea lor către El, printr-o minte înduhovnicită și iubitoare de Dumnezeu, ci să nu fie aduși și scoborâți în chip lipsit de dreapta cugetare; și astfel să ajungă în acea casă a noastră care ne aparține cu adevărat - cea cerească, vreau să spun - și în cetatea cea de sus, unde se află acum Hristos, Cel ce ne lasă pe noi moștenitori și este dătător al moștenirii noastre.</p><p>19. Căruia I se cuvine toată slava, puterea, cinstea și închinăciunea, dimpreună cu Tatăl Său cel fără de început și cu Sfântul și bunul și de viață făcătorul Său Duh, acum și pururea și în vecii vecilor. Amin.</p>