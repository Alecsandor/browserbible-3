\id 1MA 50-1MABSB.usfm BSB - Biblia „Șerban Cantacuzino” (1688)
\ide UTF8
\h Al Maccaveilor cuvînt dentîiu
\toc1 Al Maccaveilor cuvînt dentîiu
\toc2 1MACABEI
\mt AL MACCAVEILOR CUVÎNT DENTÎIU
\c 1
\p
\v 1 Şi fu după ce lovi Alexandru Machidoneanul, cel al lui Filip, carele au ieşit den pămîntul Hettiimului; şi au lovit pre Darie, împăratul persilor şi al midilor, şi împărăţi în locul lui întîiu preste grecime.
\v 2 Şi făcu războaie multe, şi au biruit cetăţi multe, şi au jungheat împăraţi ai pămîntului.
\v 3 Şi au trecut pînă la margenile pămîntului, şi au luat prăzi de la mulţime de limbi, şi încetă pămîntul înaintea lui.
\v 4 Şi să înălţă, şi să rîdică inima lui, şi adună puteare vîrtoasă foarte.
\v 5 Şi domni ţări şi limbi şi tirani, şi fură lui spre bir.
\v 6 Şi după aceasta căzu pre aşternut şi cunoscu că va să moară.
\v 7 Şi chemă pre slugile lui ceale cinstite, cei crescuţi cu el den tinereaţe, şi împărţi lor împărăţia lui, încă viu fiind el.
\v 8 Şi împărăţi Alexandru ani 12 şi muri.
\v 9 Şi biruiră slugile lui fieştecarele la locul lui.
\v 10 Şi puseră toţi steme, după ce au murit el, şi fiii lor după dînşii, ani mulţi, şi să înmulţiră răutăţile pre pămînt.
\v 11 Şi ieşi dentr-înşii rădăcină păcătoasă, Antioh Epifan, feciorul lui Antioh împăratul, carele era zălog la Roma. Şi au împărăţit în anul 137 de împărăţia grecilor.
\v 12 În zilele acealea ieşit-au den Israil fii fără de leage şi au îndemnat pre mulţi, zicînd:
\v 13 „Să meargem şi să punem făgăduinţă cu limbile ceale demprejurul nostru, căci, den care zi ne-am despărţit de ei, ne-au aflat pre noi răutăţi multe“.
\v 14 Şi fu bun cuvîntul înaintea ochilor lor.
\v 15 Şi s-au îndemnat oarecarii den nărod şi au mers cătră împăratul şi au dat lor biruinţă a face direptăţile limbilor.
\v 16 Şi zidiră şcoală în Ierusalim după legiuirile limbilor.
\v 17 Şi-ş făcură lor neobrezuire, şi s-au depărtat de făgăduinţa cea sfîntă, şi să alăturară limbilor şi să vîndură a face răul.
\v 18 Şi să găti împărăţia înaintea lui Antioh şi gîndi să împărăţască Eghipetul, ca să împărăţască preste amîndoao împărăţiile.
\v 19 Şi întră la Eghipet cu gloată grea, cu cară şi pili, şi cu călăreţi, şi cu stol mare.
\v 20 Şi împreună războiul cătră Potolomeiu, împăratul Eghipetului, şi să înfrînse Potolomeiu de cătră faţa lui şi fugi, şi căzură răniţ mulţi.
\v 21 Şi cuprinseră cetăţile ceale tari în pămîntul Eghipetului şi luo prăzile pămîntului Eghipetului.
\v 22 Şi să întoarse Antioh, după ce au lovit Eghipetul, întru 143 de ani,
\v 23 Şi să sui asupra lui Israil şi Ierusalimului cu gloată grea. Şi întră la sfinţenie cu mîndrie şi luo jîrtăvnicul cel de aur, şi sfeaşnicul luminii, şi toate vasele ei, şi masa punerii-înainte, şi căuşăle, şi năstrăpile, şi cădelniţele ceale de aur, şi catapeteazma, şi cununile, şi podoaba cea de aur, cea de cătră faţa besearecii, şi le sfărîmă toate.
\v 24 Şi luo argintul, şi aurul, şi vasele ceale pohtite; şi au luat visteriile ceale ascunse, care le-au aflat; şi luînd toate, să duse la pămîntul lui.
\v 25 Şi făcu ucidere de oameni şi grăi mîndrie mare.
\v 26 Şi să făcu jale mare asupra lui Israil în tot locul.
\v 27 Şi suspinară boiarii şi bătrînii; fecioarele şi tinerii au slăbit, şi frumuseaţele muierilor s-au schimbat.
\v 28 Tot ginerele au luat plîngere; ceaea ce şădea în cămară măritată s-au făcut în jale.
\v 29 Şi să clăti pămîntul pentru cei ce lăcuia pre dînsul, şi toată casa lui Iacov s-au îmbrăcat cu ruşine. 
\v 30 După doi ani de zile trimis-au împăratul pre vestitoriul cel mare la cetăţile Iudei; şi veni la Ierusalim cu gloată grea.
\v 31 Şi grăi lor cuvinte de pace, cu vicleşug, şi să încrezură lui.
\v 32 Şi căzu asupra cetăţii fără de veaste şi lovi pre ea lovitură mare şi pierdu nărod mult dentru Israil.
\v 33 Şi luo prăzile cetăţii, şi o arse pre ea cu foc, şi surpă casele ei şi zidirile ei premprejur.
\v 34 Şi robiră muierile şi fiii, şi dobitoacele moşteniră.
\v 35 Şi zidiră cetatea lui David cu zid mare şi tare, cu turnuri tari, şi să făcu lor spre margine.
\v 36 Şi puseră acolo limbă păcătoasă, bărbaţi fără leage, şi să întăriră întru ea.
\v 37 Şi puseră arme şi hrană şi, adunînd prăzile Ierusalimului, le-au pus acolo.
\v 38 Şi să făcură întru mare laţ, şi să făcu spre vicleşug sfinţeniei şi spre diavol rău lui Israil pururea.
\v 39 Şi au vărsat sînge nevinovat împrejurul sfinţeniei şi au pîngărit sfinţenia.
\v 40 Şi au fugit ceia ce lăcuia Ierusalimul, pentru ei, şi să făcu lăcuinţă streinilor; şi s-au făcut streină cu roadele ei, şi fiii ei au părăsit pre ea.
\v 41 Sfinţirea ei pustiitu-s-au ca pustiiul, praznicele ei s-au întors spre jale, sîmbetele ei spre ocară, cinstea ei spre defăimare.
\v 42 După mărirea ei s-au mulţit necinstea ei, şi mulţimea ei s-au întorsu spre plîngere. 
\v 43 Şi au scris împăratul la toată împărăţia lui să fie toţi într-un nărod şi să părăsească fieştecarele legiuirile lui.
\v 44 Şi au priimit toate limbile după cuvîntul împăratului.
\v 45 Şi mulţi den Israil s-au voit la slujba lui şi au jîrtvuit idolilor şi au pîngărit sîmbăta. 
\v 46 Şi au trimis împăratul cărţi cu mîinile solilor, la Ierusalim şi cetăţile Iudei, să umble după legiuirile ceale streine ale pămîntului
\v 47 Şi să oprească arderile-de-tot şi jîrtva şi turnarea den svinţenie,
\v 48 Şi să pîngărească sîmbetele şi sărbătorile,
\v 49 Şi să pîngărească svinţenia şi svinţii;
\v 50 Să zidească cuptoare, şi capişti, şi casă de idoli, şi să jîrtvuiască de porc şi de dobitoace de obşte, 
\v 51 Şi să lase pre fiii lor neobrezuiţi, să spurce sufletele lor în toată necurăţenia, şi să-i spurce pre ei, ca să uite leagea şi să primenească toate îndireptările;
\v 52 Şi carele nu va face după graiul împăratului, va muri.
\v 53 După toate cuvintele aceastea au scris la toată împărăţia lui şi au făcut socotitori preste tot norodul.
\v 54 Şi au poruncit cetăţeanilor Iudei să jărtvuiască den cetate în cetate.
\v 55 Şi s-au adunat de la norod cătră ei mulţi, tot cela ce au părăsit leagea şi au făcut răotăţ pre pămînt.
\v 56 Şi au pus pre Israil întru ascuns, în toată scăpare a lor.
\v 57 Şi în 15 zile ale lui haselef, întru 145 de ani, zidit-au spurcăciunea pustiirei asupra jîrtăvnicului, şi în cetăţile Iudii împrejur au zidit capişti.
\v 58 Şi preste uşile caselor şi în uliţe tămîia.
\v 59 Şi cărţile legii, care le-au aflat, le-au arsu cu foc, spărgîndu-le de tot.
\v 60 Şi unde să afla lîngă cineva Cartea făgăduinţei şi cine să ţinea de leage, porunca împăratului, îl omorîia  pre el cu putearea lor.
\v 61 Făcea aşa lui Israil, celor ce să afla în toată luna şi luna în cetăţi.
\v 62 Şi în 25 ale lunii  –  jîrtvuind preste cuptoriul carele era preste jîrtăvnic.
\v 63 Şi pre muierile ceale ce au obrezuit pruncii lor le-au omorît, după porunci,
\v 64 Şi au spînzurat pruncii de grumazii lor, şi casele lor au prădat; şi pre cei ce au obrăzuit, pre ei i-au omorit.
\v 65 Şi mulţi întru Israil s-au întărit şi să întemeiară întru dînşii, ca să nu mănînce de obşte.
\v 66 Şi priimiră a muri, ca să nu să pîngărească cu mîncările şi să nu spurce făgăduinţa cea svîntă; şi au murit.
\v 67 Şi să făcu urgie mare preste Israil foarte.
\c 2
\p
\v 1 În zilele acealea sculatu-s-au Mattathias al lui Ioan al lui Simeon preotul, den fiii Ioariv, de la Ierusalim şi şăzu în Modin.
\v 2 Şi el avea 5 feciori: pre Ioanan, cel ce să porocliia Gaddis, 
\v 3 Simon, cel ce să chema Thasi,
\v 4 Iuda, cel ce să porecliia Maccavei, 
\v 5 Eleazar, cel ce să chema Annaran, Ioanathan, cel ce să porecliia Apfus.
\v 6 Şi văzu blestemile cealea ce s-au făcut în Iuda şi în Ierusalim
\v 7 Şi zise: „Vai! Pentru căci aceasta, de mă născuiu a vedea zdrobirea nărodului mieu şi zdrobirea cetăţii cei svinte, şi a şădea acolo, dîndu-se ea în mîna vrăjmaşilor
\v 8 Şi svinţenia în mîna striinilor? Făcutu-s-au beseareca ei ca un bărbat neslăvit.
\v 9 Vasele mărirei ei robite s-au dus, omorîtu-s-au pruncii ei în uliţe, tinerei ei  –  cu sabia lui.
\v 10 Care limbă n-au moştenit împărăţie şi n-au biruit prăzile ei?
\v 11 Toată podoaba ei s-au luat; în loc de slobodă s-au făcut roabă.
\v 12 Şi iată, svintele noastre şi frumuseaţea noastră şi mărirea noastră s-au pustiit, şi le-au spurcat pre eale limbile.
\v 13 Pentru ce iaste noao a mai trăi?“
\v 14 Şi rumpse Mattathias şi fiii lui hainele lor şi să îmbrăcară cu saci şi plînseră foarte.
\v 15 Şi veniră cei de la împăratul, cei ce îndemna împărechearea la Modin cetatea, pentru ca să facă jîrtvă.
\v 16 Şi mulţi den Israil au mers cătră ei; şi Matathias şi fiii lui s-au adunat.
\v 17 Şi răspunseră cei de la împăratul şi ziseră Mattathiei zicînd: „Boiariu mare eşti şi slăvit în cetatea aceasta şi întărit întru fii şi fraţ.
\v 18 Acum dară, vino întîiu şi fă porunca împăratului, în ce chip au făcut toate limbile şi bărbaţii Iudii şi cei ce au rămas în Ierusalim, şi vei fi tu şi casa ta dentru priatenii împăratului, şi tu şi fiii tăi vă veţi mări cu argint şi cu aur şi cu tremiteri multe“.
\v 19 Şi răspunse Mattathia şi zise cu glas mare: „Toate limbile cealea den casa împărăţiii împăratului de vor asculta lui, să să depărteaze fieştecarele de cătră închinăciunea părinţilor lui şi au ales întru poruncile lui,
\v 20 Iară eu şi feciorii miei şi fraţii miei vom mearge întru făgăduinţa părinţilor noştri.
\v 21 Blînd fie noao ca să lăsăm leagea şi direptăţile.
\v 22 Cuvintele împăratului nu vom asculta, a treace slujba noastră în direapta au în stînga“.
\v 23 Şi deaca tăcu grăind cuvintele aceastea, să apropie un bărbat jidov, înaintea tuturor să facă jîrtvă în capiştea cea den Modin, după porunca împăratului.
\v 24 Şi văzu Mattathias şi rîvni şi să cutremurară rănichii lui şi scoase mînie după judecată şi alergîndu îl junghe pre el pre cuptoriu.
\v 25 Şi pre omul împăratului, pre cel ce îndemna a jîrtvui, l-au omorît în vreamea aceaea şi cuptoriul surpă.
\v 26 Şi rîvni legii, în ce chip au făcut Finees lui Zamvri, fiiul lui Salom.
\v 27 Şi strigă Mattathias în cetate, cu glas mare zicîndu: „Tot cela ce va rîvni legii şi va întări făgăduinţa, iasă după mine!“
\v 28 Şi fugiră el şi fiii lui la munţi şi au lăsat cîte au avut în cetate.
\v 29 Atuncea s-au pogorît mulţi cercînd direptatea şi judecata la pustiiu,
\v 30 Să şază acolo ei şi fiii lor, şi muierile lor, şi dobitoacele lor, căci s-au înmulţit preste ei răutăţile.
\v 31 Şi s-au spus oamenilor împăratului şi puterilor carele era în Ierusalim, cetatea lui David, că s-au pogorît oamenii carii au răsipit porunca împăratului pren ascunzători în pustii.
\v 32 Şi alergară după dînşii mulţi şi, ajungîndu-i pre ei, tăbărîră asupra lor şi întăriră asupra lor războiu în ziua sîmbetelor;
\v 33 Şi ziseră cătră ei: „Pînă acum destul e! Ieşiţi şi faceţi după cuvîntul împăratului şi veţi trăi“.
\v 34 Şi zisără: „Nu vom ieşi, nici vom face cuvîntul împăratului, ca să spurcăm ziua sîmbetelor“.
\v 35 Şi sîrguiră asupra lor cu războiu.
\v 36 Şi n-au răspunsu lor, nici piatră au zvîrlit într-înşii, nici au astupat ascunzătorile, zicînd:
\v 37 „Să murim toţi întru prostimea noastră, mărturiseaşte asupra noastră ceriul şi pămîntul că fără judecată piardeţi pre noi“.
\v 38 Şi să sculară asupra lor cu războiu în sîmbete şi muriră ei, şi muierile lor, şi fiii lor, şi dobitoacele lor, ca la 1000 de suflete de oameni.
\v 39 Şi înţelease Matathia şi priatenii lui şi plînsără de ei foarte.
\v 40 Şi zise om cătră aproapele lui: „De vom face toţi în ce chip au făcut fraţii noştri şi nu vom da războiu cătră limbi pentru suflete noastre şi pentru direptăţi acum, mai curînd pre noi ne vom piarde de pre pămînt“.
\v 41 Şi să sfătuiră în ziua aceaea zicînd: „Tot omul carele va veni cătră noi spre războiu în ziua sîmbetelor, să dăm războiu împotriva lui şi să nu murim toţi în ce chip au murit fraţii noştri în ascunzători“.
\v 42 Atuncea s-au adunat cătră ei adunarea asideilor, vîrtoşi la puteare den Israil, tot cela ce să voia legii.
\v 43 Şi toţi ceia ce pribegiia să adaosără la ei şi să făcu lor întru întărire.
\v 44 Şi întăriră putearea şi loviră pre cei păcătoşi cu urgia lor şi pre oamenii cei fără de leage cu mînia lor, şi cei rămaşi fugiră la limbi să scape.
\v 45 Şi încunjură Matathias şi priatenii lui şi surpară cuptoarele.
\v 46 Şi obrezuiră pre copilaşii cei neobrăzuiţi, cîţi au aflat în hotarăle lui Israil cu vîrtute,
\v 47 Şi au gonit pre fiii trufiei, şi spori lucrul în mîna lor.
\v 48 Şi să apucară de leage den mîna limbilor şi den mîna împăraţilor şi n-au dat cornu păcătosului.
\v 49 Şi s-au apropiat zilele Mattathiei să moară. Şi zise fiilor lui: „Acum s-au întărit mîndria şi mustrarea şi vreamea sfîrşitului şi urgia mîniei.
\v 50 Şi acum, fiilor, rîvniţi legii şi daţi sufletele voastre pentru făgăduinţa părinţilor noştri.
\v 51 Aduceţe-vă aminte de lucrurile părinţilor noştri, ceale ce au făcut în neamurile lor, şi priimiţi mărire mare şi nume veacinic.
\v 52 Avraam au nu cu ispită să află credincios şi să socoti lui întru direptate?
\v 53 Iosif, în vreamea strînsorii lui, păzi porunca şi să făcu domn Eghipetului.
\v 54 Finees, tatăl nostru, rîvni rîvnire, au luat făgăduinţa preoţiei cei veacinice.
\v 55 Isus, plinind cuvîntul, făcutu-s-au judecătoriu în Israil.
\v 56 Halev, pentru căci au mărturisit în adunare, au luat moştenirea pămîntului.
\v 57 David, cu mila lui, au moştenit scaunul împărăţiei în veacul veacului.
\v 58 Ilie, rîvnind rîvnirea legii, să luo în sus pînă la ceriu.
\v 59 Ananie, Azarie, Misail, crezînd, mîntuitu-s-au den para focului.
\v 60 Daniil, cu prostimea lui, să izbăvi den gurile leilor.
\v 61 Şi aşa v-aţ socotit după neam şi neam că toţi ceia ce nădejduiesc pre El nu vor slăbi.
\v 62 Şi de cuvintele omului păcătos să nu vă teameţ, căci mărirea lui iaste în gunoiu şi în viermi.
\v 63 Astăz să va rădica, şi mîine nu se va afla, căci s-au întors la ţărîna lui, şi gîndirea lui au perit.
\v 64 Şi voi, fiilor, întăriţi-vă şi vă îmbărbătaţ în leage, că întru ea vă veţ mări.
\v 65 Şi iată, Simeon, fratele vostru, ştiu că om de sfat iaste; de el să ascultaţi toate zilele; acesta voao va fi în loc de părinte.
\v 66 Şi Iuda Macaveul, acesta e vîrtos la puteare şi den tinereaţele lui ; acesta voao va fi căpetenie oştii şi veţ bate războiul năroadelor.
\v 67 Şi voi apropiaţi cătră voi pre toţi făcătorii legii şi izbîndiţ izbînda nărodului vostru.
\v 68 Răsplătiţ răsplătire limbilor şi luaţi aminte la poruncile legii“.
\v 69 Şi blagoslovi pre ei, şi să adaose cătră părinţii lui; şi muri întru 146 de ani.
\v 70 Şi-l îngropară pre el fiii lui în mormînturile părinţilor lor, în Modin, şi-l plînsără pre el tot Israilul plîngere mare.
\c 3
\p
\v 1 Şi să sculă Iuda cela ce să chema Macaveu, fiiul lui, în locul lui; şi ajutoriia lui toţi fraţii lui
\v 2 Şi toţi cîţ s-au lipit de părintele lui, şi bătea războiul lui Israil cu veselie.
\v 3 Şi au lărgit mărire nărodului lui, şi să îmbrăcă cu za ca un uriaş şi să încinse cu armele lui ceale de războiu şi războaie au întărit, acoperind tabăra cu sabie.
\v 4 Şi să asămănă cu leul în lucrurile lui şi ca puiul de leu izbucnind la vînat.
\v 5 Şi au gonit pre cei fără de leage, cercetîndu-i, şi pre cei ce turbura pre norodul lui i-au ars cu văpaie.
\v 6 Şi să zgîrciră cei fără de leage de frica lor şi toţi lucrătorii fărădelegii împreună s-au turburat; şi să spori mîntuirea în mîna lui.
\v 7 Şi amărî pre împăraţi mulţi, şi veseli pre Iacov cu faptele lui; şi pînă în veac pomenirea lui  –  spre bună-cuvîntare.
\v 8 Şi trecu în cetăţile Iudei şi pierdu de tot pre cei păgîni dentr-însele şi întoarse urgia den Israil.
\v 9 Şi să numi pînă la marginea pămîntului, şi adună pre cei pierduţi.
\v 10 Şi adună Apolonie limbi, şi de la Samaria puteare mare, ca să dea războiu cătră Israil.
\v 11 Şi cunoscu Iuda, şi ieşi în timpinarea lui şi-l lovi pre el; şi-l omorî pre el, şi căzură răniţ mulţi; şi ceialalţi au fugit.
\v 12 Şi luo prăzile lor, şi sabia lui Apolonie luo Iuda şi era dînd războiu cu ea, toate zilele.
\v 13 Şi auzi Siron, biruitoriul puterii Siriei, că au strîns Iuda adunare, şi adunarea credincioşilor cu el şi celor ce ies la războiu,
\v 14 Şi zise: „Face-m-voiu mie nume şi mă voiu mări întru împărăţie: şi voiu bate pre Iuda, şi pre cei ce-s împreună cu el, şi pre ceia ce defaimă cuvîntul împăratului“.
\v 15 Şi adaose a să sui, şi să sui cu el tabăra celor necuraţi tare să ajute lui şi să facă izbînda întru fiii lui Israil.
\v 16 Şi să apropie pînă la suirea Vethoronului, şi ieşi Iuda întru întimpinarea lui cu puţini.
\v 17 Şi, deaca văzură tabăra viind întru întimpinarea lor, zisără Iudii: „Ce vom putea, puţini fiind, să dăm războiu cătră atîta mulţime vîrtoasă? Şi noi am leşinat, nemîncâţi fiind astăzi“.
\v 18 Şi zise Iuda: „Pre lesne iaste a să închide mulţi în mîinile celor puţini, şi nu iaste osebire înaintea ceriului a mîntui întru mulţi au întru puţini.
\v 19 Căci nu în mulţimea puterii iaste biruinţa războiului, ce numai de la ceriu iaste putearea.
\v 20 Ei vin cătră noi cu mulţimea simeţiei şi a fărădelegii, ca să ne rădice pre noi, şi pre muierile noastre, şi pre fiii noştri, ca să prade pre noi.
\v 21 Iară noi ne batem pentru sufletele noastre şi pentru legiuirile noastre.
\v 22 Şi însuş Domnul va zdrobi pre ei de cătră faţa noastră; şi voi nu vă teameţ de ei!“
\v 23 Şi deaca au tăcut grăind, sări într-înşii fără de veaste; şi să surpă Siron şi tabăra lui înaintea lui.
\v 24 Şi-i goniia pre ei la pogorîşul Vethoronului pînă la cîmp şi au căzut dentr-înşii ca vro 800 de oameni, şi ceialalţi au fugit la pămîntul Filistiimului.
\v 25 Şi au început frica Iudii şi a fraţilor lui şi spaima a cădea preste limbile cealea demprejurul lor.
\v 26 Şi s-au apropiat pînă la împăratul numele lui, şi pentru rînduialele războiului Iudii povestiia toată limba.
\v 27 Şi deaca auzi Antioh împăratul cuvintele aceastea, să urgisi cu mînie şi trimise şi adună puterile toate ale împărăţiei lui, tabără tare foarte.
\v 28 Şi deşchise cămara lui şi au dat lefi puterilor lui de un an şi porunci lor într-un an să fie ei gata la toată treaba.
\v 29 Şi văzu că s-au sfârşit argintul de la visterii şi birurile ţărîi - puţine, pentru împărechearea şi rana carea au făcut în pămînt, ca să rădice legiuirile carele era den zilele ceale dentîiu,
\v 30 Şi să temu că doară nu va avea şi a doară ca întîiu, la cheltuiale şi dările carele le da mai nainte cu mînă întinsă şi prisosi mai mult decît împăraţii cei de mainte cu mîna întinsă.
\v 31 Şi să miră cu sufletul lui foarte şi să sfătui a mearge la Persida şi să ia dăjdile ţărălor şi să adune argint mult.
\v 32 Şi lăsă pre Lisia, om slăvit şi den neamul împărăţiei, preste lucrurile împăratului, de la rîul Efathului pînă la hotarăle Eghipetului,
\v 33 Şi a hrăni pre Antioh, feciorul lui, pînă a să întoarce el.
\v 34 Şi i-au dat lui jumătate den puteri, şi pilii, şi au poruncit lui de toate cîte au vrut şi, pentru ceia ce lăcuia în Iudea şi în Ierusalim,
\v 35 Să trimiţă asupra lor puteare ca să zdrobească şi să rădice vîrtutea lui Israil şi rămăşiţa Ierusalimului şi să rădice pomenirea lor den loc
\v 36 Şi să lăcuiască fii de alt neam în toate hotarăle lor şi să le dea cu sorţu pămîntul lor.
\v 37 Şi împăratul au luat jumătate den puterile ceale ce au rămas şi s-au sculat de la Antiohia, de la cetatea împărăţiei lui, în anul 147.
\v 38 Şi au trecut apa Efratului şi mergea pren ţărîle ceale de sus. Şi porunci Lisia lui Potolomeu al lui Dorimen, şi lui Nicanor, şi Gorghiei, bărbaţii cei tari dentru priatenii împăratului,
\v 39 Şi au trimis împreună cu ei 40000 de bărbaţi şi 7000 de călărime, ca să vie la pămîntul Iudii şi să-l strice de tot pre el, după cuvîntul împăratului.
\v 40 Şi să sculară cu toată putearea lor şi veniră şi să tăbărîră aproape de Emmaum, la pămîntul cîmpiei.
\v 41 Şi auziră neguţitorii ţărîi numele lor şi luară argint şi aur, mult foarte, şi slugi, şi veniră la tabără ca să ia pre fiii lui Israil robi.
\v 42 Şi să făcură cătră ei putearea Siriei şi a pămîntului celor striini de fealiu.
\v 43 Şi văzu Iuda şi fraţii lui că s-au înmulţit răutăţile şi puterile tăbărăsc în hotarăle lor şi au înţeles cuvintele împăratului, carele au poruncit să facă norodului spre peire şi concenire.
\v 44 Şi zise fieştecarele cătră aproapele lui: „Să rădicăm surparea norodului nostru şi să dăm războiu pentru norodul nostru şi pentru ceale sfinte“.
\v 45 Şi să adună adunarea ca să fie gata la războiu şi ca să să roage şi să ceară milă şi îndurări.
\v 46 Şi Ierusalimul era nelăcuit ca un pustiiu; nu era cine să între şi cine să iasă den rodurile lui, şi sfinţenia călcîndu-se de tot, şi fiii celor de neam striin  –  în margine, era sălăşluire limbilor; şi să rădică bucuria den Iacov, şi să sfîrşi fluier şi alăută.
\v 47 Şi s-au adunat şi au venit la Masifa, în preajma Ierusalimului, căci loc de rugă era la Masifa mai nainte lui Israil.
\v 48 Şi au postit în ziua aceaea, şi s-au îmbrăcat cu saci, şi cenuşă  –  pre capetele lor, şi au rumt hainele lor.
\v 49 Şi au întins Cartea legii, pentru care cerceta limbile ca să să scrie într-însa închipuirile idolilor lor.
\v 50 Şi au adus hainele preoţiei, şi ceale dentîiu născute, şi zeciuialele, şi au rîdicat pre nazirei, carii au împlut zilele.
\v 51 Şi au strigat cu glas la ceriu, zicînd: „Ce vom face acestora şi unde vom duce pre ei?
\v 52 Şi sfintele Tale de tot s-au călcat şi s-au spurcat; şi preoţii Tăi, cu plîngere şi cu smerire.
\v 53 Şi iată, limbile s-au adunat preste noi ca să ne rîdice pre noi; Tu ştii ceale ce gîndesc ei asupra noastră.
\v 54 Cum vom putea sta împotrivă de cătră faţa lor, de nu Tu vei ajuta noao?“ Şi au trîmbiţat cu trîmbiţele şi au strigat cu glas mare.
\v 55 Şi după aceasta au pus Iuda povăţuitori nărodului preste mii şi preste sute şi preste 50 şi preste zeace.
\v 56 Şi zise celor ce fac case şi celor ce să logodescu cu muieri şi răsădesc vii şi cei fricoş să să întoarcă fieştecarele la casa lui, după leage.
\v 57 Şi să sculă tabăra şi să tăbărî spre miazăzi a Emiumului.
\v 58 Şi zise Iuda: „Încingeţi-vă şi vă faceţi întru fii tari şi fiţi gata pre dimeneaţă ca să daţi războiu în limbile aceastea, ceale adunate asupra noastră să rădice pre noi şi svintele noastre.
\v 59 Căci noi mai bine să murim la războiu, decît să privim preste răutăţile limbii noastre şi ale svintelor.
\v 60 Iară precum va fi voia în ceriu, aşa va face“.
\c 4
\p
\v 1 Şi să tăbărî Gorghia cu 5000 de oameni şi 1000 de călărime aleasă şi să sculă tabăra noaptea,
\v 2 Ca să lovească în tabăra jidovilor şi să lovească pre ei fără de veaste; şi fiii marginei era lui povăţuitori.
\v 3 Şi auzi Iuda şi să rădică el şi cei tari ca să lovească putearea împăratului cea den Emaum
\v 4 Încă pînă era răsipite puterile de la tabără.
\v 5 Şi veni Gorghia la tabăra Iudii noaptea, şi pre nimene n-au aflat; şi cerca pre ei la munţi, căci zise: "Fug aceştea de noi“.
\v 6 Şi odată cu ziua, să ivi Iuda la cîmpu cu 3000 de oameni, însă platoşă şi sabie nu avea, precum vrea.
\v 7 Şi văzură tabăra limbilor tare, înzăuată, şi călărime încunjurînd pre ea, şi aceştea învăţaţ de războiu.
\v 8 Şi zise Iuda bărbaţilor celor ce era cu el: „Nu vă teameţi de mulţimea lor şi de pornirea lor nu vă sfiiţ.
\v 9 Aduceţi-vă aminte cum s-au mîntuit părinţii noştri la Marea Roşie, cînd au gonit pre ei Faraon cu puteare.
\v 10 Şi acum să strigăm la ceriu, cîndai va milui pre noi şi-Ş va aduce aminte de făgăduinţa părinţilor şi va zdrobi tabăra aceasta despre faţa noastră astăzi.
\v 11 Şi vor cunoaşte toate limbile că iaste Cela ce mîntuiaşte şi izbăveaşte pre Israil.“
\v 12 Şi rădicară cei striini de fealiu ochii lor şi văzură pre ei viind den preajmă şi ieşiră den tabără la războiu.
\v 13 Şi trîmbiţară cei ce era cu Iuda, şi să loviră, şi să surpară limbile şi fugiră la cîmpu; iară cei dendărăt toţi căzură în sabie.
\v 14 Şi goniră pre ei pînă la Asarimoth şi pînă la cîmpia Idumeii şi Azotului şi Iamniei.
\v 15 Şi căzură dentr-înşii ca la 3000 de bărbaţ.
\v 16 Şi să întoarse Iuda şi putearea de după dînşii de la goană.
\v 17 Şi zise cătră nărod: „Să nu pohtiţ prăzile, căci războiul iaste în preajma noastră, şi Gorghia şi putearea  –  în măgură, aproape de noi; 
\v 18 Ce staţi acum împotriva vrăjmaşilor noştri şi le daţi războiu lor, şi după aceasta veţ lua prăzile, cu îndrăznire“.
\v 19 Şi încă grăind Iuda aceastea, să ivi o parte oarecare abătîndu-se den măgură.
\v 20 Şi văzu că s-au înfrînt şi ard cei ce sînt cu Iuda tabăra, pentru că fumul, văzîndu-se, arăta cea ce s-au făcut.
\v 21 Şi ceia, socotind aceastea, s-au înfricoşat foarte şi, văzînd împreună şi tabăra Iudii la cîmpu, gata de războiu,
\v 22 Au fugit toţi la pămîntul celor striini de fealiu.
\v 23 Şi s-au întors Iuda spre prada taberei şi au luat aur mult, şi argint, şi vînăt, şi mohorît de la mare, şi avuţie mare.
\v 24 Şi întorcîndu-se, lăuda şi binecuvînta la ceriu, căci e bine, căci în veac mila Lui.
\v 25 Şi s-au făcut mîntuire mare lui Israil în ziua aceaea.
\v 26 Şi cîţi den cei striini de fealiu au scăpat, mergînd au spus Lisiei toate cîte s-au întîmplat.
\v 27 Şi el, auzind, să turbură şi să mîhniia că nu precum îi era voia ca acealea s-au făcut lui Israil şi nu s-au întîmplat ca ceale ce i-au poruncit împăratul lui.
\v 28 Şi în anul cel viitoriu împreună găti Lisia bărbaţi aleşi 60000 şi 5000 de călărime, ca să dea războiu Ierusalimului.
\v 29 Şi au venit la Idumea şi s-au tăbărît la Vethsura; şi întimpină pre ei Iuda cu 10000 de bărbaţi.
\v 30 Şi văzu tabăra tare şi să rugă şi zise: „Binecuvîntat eşti, Mîntuitoriul Iui Israil, Cela ce ai zdrobit pornirea celui tare în mîna robului Tău David şi ai dat tabăra celor de fealiu striin pre mînile lui Ionathan, fiiul lui Saul, şi celui ce purta armele lui.
\v 31 Închide tabăra aceasta în mîna norodului Tău Israil şi să să ruşineaze cu putearea şi cu călărimea lor.
\v 32 Dă lor spaimă şi topeaşte dîrjirea puterii lor şi să să clătească cu zdrobirea lor.
\v 33 Surpă-i pre ei cu sabia celor ce Te iubescu şi laude pre Tine toţi ceia ce ştiu numele Tău, cu laude!“
\v 34 Şi s-au lovit întru ei şi au căzut den tabăra Lisiei ca vro cinci mii de oameni; şi căzură den preajma lor.
\v 35 Şi văzînd Lisia înfrîngerea ce s-au făcut a rînduialii lui şi îndrăznirea Iudii ce s-au făcut şi cum că gata sînt au a trăi au a muri cu vitejia, să duse la Antiohia şi adună striini şi, mulţind oastea ce s-au făcut, socotiia iarăşi să vie la Iudea.
\v 36 Şi zise Iuda şi fraţii lui: „Iată, s-au zdrobit vrăjmaşii noştri; să ne suim să curăţim sfintele şi să le înnoim“.
\v 37 Şi să adună toată tabăra şi să suiră în muntele Sionul.
\v 38 Şi văzură sfinţenia pustiită şi jîrtăvnicul pîngărit şi porţile arse de tot şi, în curţi, copacii răsăriţi ca într-o o dumbravă sau ca întru unul den munţi, şi cămările surpate.
\v 39 Şi rupsără hainele lor şi să tînguiră tînguire mare şi pusără cenuşe preste capetele lor
\v 40 Şi căzură preste faţă pre pămînt şi au trîmbiţat cu trîmbiţile seamnelor şi au strigat la ceriu.
\v 41 Atuncea au rînduit Iuda bărbaţi ca să bată pre cei de margine pînă ce va curăţi sfintele.
\v 42 Şi au ales preoţi fără prihană, voitori legii.
\v 43 Şi au curăţit sfintele şi au rădicat pietrile pîngăriciunii la locu necuratu.
\v 44 Şi s-au sfătuit pentru jîrtăvnicul arderii-de-tot, cel pîngărit, ce vor face lui.
\v 45 Şi căzu la ei sfat bun să-l surpe pre el, ca să nu să facă lor pre ocară, căci au pîngărit limbile pre el; şi au surpat jîrtăvnicul.
\v 46 Şi au pus pietrile în măgura casii, în loc iscusit, pînă a veni prorocu ca să răspunză pentru eale.
\v 47 Şi au luat pietri întregi, după leage, şi au zidit jîrtăvnicul nou, ca cel de mainte.
\v 48 Şi au zidit sfintele şi ceale den lăuntrul casii şi curţile şi toate.
\v 49 Şi au făcut vasele ceale sfinte noao şi au băgat sfeaşnicul şi jîrtăvnicul arderilor-de-tot şi al tămîierilor şi masa în besearică.
\v 50 Şi au tămîiat preste jîrtăvnic şi au aprins luminile ceale de pe sfeaşnic şi lumina în besearecă.
\v 51 Şi au pus preste masă pîini şi au întinsu catapetazme şi au săvîrşit toate lucrurile ceale ce au făcut.
\v 52 Şi au mînecat dimeneaţa, în 25 de zile ale lunii a noaolea, aceasta e luna haselef, a anului 148. 
\v 53 Şi au adus jîrtvă, după leage, preste jîrtăvnicul arderilor-de-tot cel nou, carele au făcut.
\v 54 După vreame după ziua întru carea au spurcat pre el limbile întru aceaea s-au înnoit, cu cîntări şi cu alăute şi cu copuze şi ţimbale.
\v 55 Şi căzură tot norodul preste faţa lor şi să închinară şi au binecuvîntat la ceriu, pre Cel ce bine au sporit lor.
\v 56 Şi au făcut noirea jîrtăvnicului, zile 8, şi au adus arderi-de-tot cu veselie şi au jîrtvuit jîrtvă de mîntuire şi de laudă.
\v 57 Şi au împodobit faţa besearicii cea denainte cu cununi de auru şi cu pevecioare şi au înnoit porţile şi cămările şi le-au pus uşi lor.
\v 58 Şi să făcu veselie mare întru norod foarte şi să întoarse ocara limbilor.
\v 59 Şi au pus Iuda şi fraţii lui şi toată adunarea lui Israil pentru ca să să ţie zilele noirei jîrtăvnicului, în vremile lor, den an în an, zile 8, de la 25 ale lunii haselef, cu veselie şi cu bucurie.
\v 60 Şi au zidit în vreamea aceaea muntele Sionul premprejur cu zidu nalt şi cu turnuri tari, ca nu cîndai mergînd limbile le vor călca pre eale, în ce chip au făcut întîiu.
\v 61 Şi au rînduit acolo puteare să păzească pre el; şi au întărit pre el să păzească Vethsura, ca să aibă norodul întărire de cătră faţa Idumeii.
\c 5
\p
\v 1 Şi fu cînd auziră toate limbile demprejur că s-au zidit jîrtăvnicul şi s-au înnoit sfinţenia ca şi mai nainte, şi să urgisiră foarte;
\v 2 Şi sfătuiră ca să rîdice neamul lui Iacov, pre cei ce era în mijlocul lor, şi au început a omorî întru norod şi a-i rîdica.
\v 3 Şi da războiu Iuda cătră fiii lui Isaf, în Idumea cea den Acravaptin, căci încunjura pre Israil; şi i-au lovit pre ei cu rană mare şi i-au înfricoşat şi au luat prăzile lor.
\v 4 Şi ş-au adus aminte de răutatea fiilor lui Vean, carii era norodului spre laţ şi spre piadecă, păzind ei cu ficleşug la drumuri.
\v 5 Şi s-au închis de cătră el în turnuri şi s-au tăbărît asupra lor şi au procleţit pre ei şi au ars turnurile ei cu foc, împreună cu toţi ceia ce era înlăuntru.
\v 6 Şi au trecut la fiii lui Ammon şi află mînă tare şi norod mult şi pre Timothei, povăţuitoriul lor.
\v 7 Şi lovi cătră ei războaie multe şi să zdrobiră înaintea feaţii lui, şi i-au lovit pre ei.
\v 8 Şi au luat pre Iazir şi pre featele ei şi s-au înturnat la Iudea.
\v 9 Şi s-au adunat limbile ceale den Galaad asupra lui Israil, ceia ce era în hotarăle lor, ca să-i rădice pre ei, şi au fugit la Dathema cetatea.
\v 10 Şi au trimis cărţi cătră Iuda şi cătră fraţii lui, zicînd:
\v 11 „Adunate sînt asupra noastră limbile cealea ce-s împrejurul nostru, ca să ne rădice pre noi; şi să gătesc să vie şi să apuce mai nainte cetatea la carea am scăpat; şi Timothei povăţuiaşte taberii lor.
\v 12 Acum dară, viind, scoate-ne den mîna lor, căci au căzut dentru noi mulţime.
\v 13 Şi toţi fraţii noştri, ceia ce era întru ai lui Tuvin, s-au omorît; şi au robit pre muierile lor, şi fiii lor, şi agonisealele lor, şi au pierdut acolo ca o căpitănie de 1000 de bărbaţi“.
\v 14 Încă cărţile să cetiia şi, iată, alţi olăcari au venit de la Galilea, cu hainele rupte, vestind după graiurile aceastea,
\v 15 Zicînd: „Adunatu-s-au asupra lor de la Ptolemaida şi de la Tir şi Sidon şi toată Galilea acelor striini de fealiu, ca să ne topească pre noi“.
\v 16 Şi deaca auzi Iuda şi norodul cuvintele aceastea, să adună adunare mare să să sfătuiască ce vor face fraţilor lor celor ce-s în nevoie şi să bat de ei.
\v 17 Şi zise Iuda lui Simon, fratelui lui: „Aleage-ţi ţie oameni şi pasă şi mîntuiaşte pre fraţii tăi, pre cei de la Galilea, iară eu şi Ionathan, fratele mieu, vom mearge la Galaadita“.
\v 18 Şi lăsară pre Iosif al Zahariii şi pre Asea povăţuitori norodului, cu ceialalţi ai puterii, în Iudea, spre pază.
\v 19 Şi porunci lor, zicînd: "Staţi înaintea norodului acestuia şi să nu daţi războiu cătră limbi, pînă ne vom întoarce noi“. 
\v 20 Şi să împărţiră: la Simon  –  bărbaţi 3000, ca să meargă la Galilea, şi la Iuda  –  bărbaţi 8000, ca să meargă la Galaadita.
\v 21 Şi mearse Simon la Galilea şi deade războaie multe cătră limbi şi să zdrobiră limbile de cătră faţa lui şi i-au gonit pre ei pînă la cetăţile Ptolemaidei.
\v 22 Şi au căzut den limbi ca vro 3000 de oameni şi luo prăzile lor.
\v 23 Şi luo pre ei den Galilea şi den Arvaţi, cu muierile şi cu fiii lor şi toate cîte era la ei, şi i-au adus la Iudea, cu veselie mare. 
\v 24 Şi Iuda Macaveul şi Ionathan, fratele lui, au trecut Iordanul şi au mers cale de 3 zile în pustie.
\v 25 Şi s-au întimpinat cu navateii, şi i-au întimpinat pre ei cu pace şi au povestit lor toate cîte s-au întîmplat fraţilor lor în Galaaditida
\v 26 Şi cum că mulţi dentru ei prinşi sînt la Vosora, şi în Vosor, în Alemis, Hascor, Mached şi Carnaim; toate cetăţile aceastea tari şi mari sînt.
\v 27 Şi în cealealalte cetăţi ale Galaaditidei sînt cuprinşi, pre mîine să rînduiesc să tăbărască asupra cetăţilor şi să ia şi să rîdice pre toţi aceştea întru o zi.
\v 28 Şi întoarse Iuda şi tabăra lui calea spre pustiiu, la Vosora, fără veaste; şi luo cetatea şi omorî toată partea bărbătească cu gură de sabie şi luo toate prăzile lor; şi o arse pre ea cu foc.
\v 29 Şi să sculă de acolo noaptea şi mergea can asupra cetăţii.
\v 30 Şi să făcu dimineaţa, şi rădicară ochii lor şi iată, nărod mult, căruia nu era număr, rădicînd loitre şi meşterşuguri ca să ia cetatea şi da războiu lor.
\v 31 Şi văzu Iuda că s-au început războiul, şi strigarea cetăţii s-au suit pînă la ceriu, cu trîmbiţe şi cu glas mare, şi zise bărbaţilor puterii:
\v 32 „Daţi războiu astăzi pentru fraţii noştri!“
\v 33 Şi ieşi în trei căpetenii pre denapoia lor şi trîmbiţară cu trîmbiţele şi strigară cu rugă.
\v 34 Şi cunoscu tabăra lui Timotheu că Macaveu iaste, şi fugiră de cătră faţa lui; şi lovi pre ei rană mare, şi căzură dentru ei în ziua aceaea ca vro 8000 de bărbaţi.
\v 35 Şi să abătu la Maafa şi o bătu; şi o luo şi omorî toată partea bărbătească a ei, şi luo pleanurile ei, şi o arse pre ea cu foc.
\v 36 De acolo s-au rădicat şi au luat pre Ahasfon, Mached, Vosor şi cealealalte cetăţi ale Galaaditei.
\v 37 Şi după graiurile aceastea, adunat-au Timotheu altă tabără şi s-au tăbărît despre faţa Rafonului, decindea de pîrîu.
\v 38 Şi trimise Iuda să iscodească tabăra şi spuseră lui zicînd: „Adunate sînt cătră ei toate limbile ceale demprejurul nostru, puteare multă foarte.
\v 39 Şi arapi au năimit spre ajutoriu lor şi sînt tăbărîţi decindea de pîrîu, gata a veni asupra ta la războiu“. Şi mearse Iuda întru întimpinarea lor.
\v 40 Şi zise Timothei boiarilor puterii lui: „Apropiindu-se Iuda şi tabăra lui la pîrîul apei, de va treace cătră noi mai nainte, nu vom putea să stăm înaintea lui, căci putînd va putea spre noi;
\v 41 Iară de se va spămînta şi va tăbărî decindea de rîu, să treacem cătră el şi vom putea cătră dînsul“.
\v 42 Şi deaca să apropie Iuda la pîrîul apei, au pus pre cărturarii norodului la pîrîu şi porunci lor zicînd: "Să nu lăsaţi tot omul să să tăbărască, ce să vie toţi la războiu”.
\v 43 Şi trecu asupra lor mai nainte, şi tot nărodul lui, denapoia lui; şi să înfrînseră înaintea feaţii lui toate limbile şi lepădară armele lor şi fugiră la capişte în Carnain.
\v 44 Şi luară cetatea, şi capiştea au ars cu foc, împreună cu toţi ceia ce era într-însa, şi să înfrînse Carnaim şi nu putea să mai stea înaintea feaţii Iudei.
\v 45 Şi au adunat Iuda pre tot Israilul, pre cei ce era la Galaaditida, de la mic pînă la mare, şi pre muierile lor, şi pre fiii lor, şi marfa lor, tabără mare foarte, ca să vie la pămîntul Iudei.
\v 46 Şi veniră pînă la Efron; şi aceasta e cetate mare, la întrarea ei foarte tare; nu era a să abate de la ea în direapta au în stînga, ce numai pren mijlocul ei a meargerea.
\v 47 Şi i-au închis pre ei cei den cetate.
\v 48 Şi au astupat porţile cu pietri.
\v 49 Şi au trimis cătră ei Iuda cu cuvinte de pace, zicînd:
\v 50 „Treace-voiu pren pămîntul tău ca să meargem la pămîntul nostru, şi nimeni nu va face rău voao, fără numai cu picioarele vom treace“. Şi nu vrea să-i deşchiză lui.
\v 51 Şi porunci Iuda să strige în tabără ca să să tăbărască fieştecarele în care loc iaste; şi s-au tăbărît bărbaţii puterii şi au dat războiu cetăţii toată ziua aceaea şi toată noaptea, şi s-au dat cetatea în mîinile lui.
\v 52 Şi au pierdut toată partea bărbătească cu gură de sabie, şi o dezrădăcină pre ea, şi luo prăzile ei, şi trecu pren cetate, deasupra peste omorîţi, şi au trecut Iordanul la cîmpul cel mare, despre faţa Vethsanului.
\v 53 Şi era Iuda adunînd pre cei ce rămînea şi mîngîind pre nărod, toată calea, pînă au venit la pămîntul Iudii.
\v 54 Şi să suiră la muntele Sionului; cu veselie şi cu bucurie, şi au adus arderi-de-tot, căci n-au căzut dentru ei nimelea, pînă a să întoarce cu pace.
\v 55 Şi în zilele care era Iuda şi Ionathan la Galaad şi Simon, fratele lui, la Galilea, cătră faţa Ptolemaidei,
\v 56 Auzi Iosif al Zahariei şi Azaria, boiarii puterii, de viteajiile şi războiul care au făcut şi ziseră:
\v 57 „Să facem şi noi noao nume şi să meargem să dăm războiu cătră limbile ceale demprejurul nostru“.
\v 58 Şi porunciră celor den putearea ce era cu ei şi mearseră asupra Iamniei.
\v 59 Şi ieşi Gorghia den cetate şi bărbaţii lui întru întimpinarea lor la războiu.
\v 60 Şi să înfrînse Iosif şi Azaria, şi s-au gonit pînă la hotarăle Iudii; şi căzură în ziua aceaea den nărodul lui Israil ca vro 2000 de bărbaţi şi să făcu înfrîngere mare întru nărodul lui Israil,
\v 61 Căci n-au ascultat pre Iuda şi pre fraţii lui, gîndind să facă vitejie.
\v 62 Şi ei nu era den sămînţa bărbaţilor acelora cărora s-au dat mîntuirea lui Israil pren mînile lor.
\v 63 Şi bărbatul Iuda şi fraţii lui să măriră foarte înaintea a tot Israilul şi a limbilor tuturor, unde să auziia numele lor,
\v 64 Şi să adună cătră ei lăudînd.
\v 65 Şi ieşiră Iuda şi fraţii lui şi bătea pre fiii lui Isaf, în pămîntul de cătră amiazăzi, şi au lovit pre Hevron şi pre featele ei şi au surpat tăria ei şi turnurile ei au ars împrejur.
\v 66 Şi s-au sculat a mearge la pămîntul celor de fealiu striini, şi mergea la Samaria. 
\v 67 În ziua aceaea căzură preoţii cetăţilor, vrînd ei să facă bărbăţie, ieşind ei la războiu fără de sfat.
\v 68 Şi să abătu Iuda la Azot, pămîntul celor striini de fealiu, şi au surpat capiştiele lor, şi cioplitele bozilor lor, şi au ars cu foc, şi au prădat prăzile cetăţilor, şi s-au întors la pămîntul Iudii.
\c 6
\p
\v 1 Şi împăratul Antioh mergea la ţărăle ceale de sus şi auzi că iaste Elimais, la Persida, cetate slăvită cu avuţie, cu argint şi cu aur,
\v 2 Şi beseareca cea dentr-însa bogată foarte, şi acolo acoperemînturi de aur, şi zale, şi arme, carele au lăsat acolo Alexandru al lui Filip, împăratul machidoneanilor, care au împărăţit întîi întru elini.
\v 3 Şi au venit şi cerca să ia cetatea şi să o prade pre ea, şi n-au putut, căci s-au înţeles cuvîntul la cei den cetate.
\v 4 Şi să sculară la el spre războiu şi fugi şi să duse de acolo cu mîhnire mare, întorcîndu-se la Vavilon.
\v 5 Şi veni vestind oarecarele lui la Persida, cum s-au înfrînt taberile ceale ce au mers la pămîntul Iudii
\v 6 Şi au mers Lisia cu puteare tare întîiu, şi să înfrînse de cătră faţa lor, şi s-au întărit cu arme şi cu puteare şi cu prăzi multe, carele au luat den taberile carele au înfrînt,
\v 7 Şi au surpat urîciunea ceaea ce au zidit asupra jîrtăvnicului den Ierusalim, şi svinţenia, ca şi întîiu, au încunjurat cu ziduri nalte, şi pre Vethsura, cetatea lui.
\v 8 Şi fu deaca auzi împăratul cuvintele aceastea, să înspăimă şi să turbură tare şi căzu pre patu; şi au căzut în boală de voie rea, căci nu i s-au făcut lui precum gîndiia.
\v 9 Şi era acolo zile multe, căci să înnoi asupra lui mîhnire mare şi gîndi că va muri. 
\v 10 Şi chemă pre toţi priatenii lui şi zise cătră ei: „Luatu-s-au somnul de la ochii miei şi am scăzut cu inema, de grijă.
\v 11 Şi ziş inemii: ‘Pînă la ce năcaz am venit şi furtună mare întru carea acum sînt? Căci bun şi îndrăgit eram întru biruinţa mea;
\v 12 Şi acum îmi aduc aminte de răutăţile carele am făcut la Ierusalim şi am luat toate vasele ceale de aur şi ceale de argint, ceale dentr-însul, şi am trimis ca să rădice pre ceia ce lăcuiesc Iudea, în deşărt.
\v 13 Cunoscuiu că pentru aceastea m-au aflat răutăţile aceastea şi, iată, pieru cu voie rea mare şi în pămînt striin‘“.
\v 14 Şi chemă pre Filip, care era unul den priatenii lui, şi-l puse pre el preste toată împărăţia lui,
\v 15 Şi-i deade lui stema şi veşmîntul lui şi inelul, ca să aducă pre Antioh, fiiul lui, şi să-l crească pre el, ca să împărăţească.
\v 16 Şi muri acolo Antioh împăratul, în anul 149. 
\v 17 Şi cunoscu Lisia că au murit împăratul şi au pus pre Antioh a împărăţi, feciorul lui, în locul lui, pre carele au crescut tinirel şi au numit numele lui Efpator.
\v 18 Şi cei de la margine era închizînd pre Israil împrejurul sfintelor, şi cercînd răutăţile în toată vreamea, şi întărirea limbilor.
\v 19 Şi gîndi Iuda să-i rădice pre ei şi adună tot norodul ca să şază împrejurul lor.
\v 20 Şi să adunară împreună şi şăzură împrejurul lor, [în] ani 150, şi au făcut asupra lor stare de săgeţi şi meşterşuguri.
\v 21 Şi ieşiră dentr-înşii de la închisoare şi să lipiră lîngă ei o samă den cei necredincioşi den Israil; şi mearsără cătră împăratul şi zisără:
\v 22 „Pînă cînd nu vei face leage şi vei izbîndi pre fraţii noştri?
\v 23 Noi bine vom să slujim tătîne-tău şi să umblăm întru ceale zise de el şi să urmăm poruncilor lui; căci cei ce sînt ai norodului acestuia
\v 24 Pentru aceasta să înstriina de la noi. Afară den cîţi să afla dentru noi, să omorîia, şi moştenirele noastre să jăhuia.
\v 25 Şi nu preste noi numai întinsără mîna, ce şi preste toate hotarăle lor.
\v 26 Şi iată, s-au tăbărît astăzi asupra marginii în Ierusalim ca să-l ia pre el; şi sfinţenia şi pre Vethsura au întărit.
\v 27 Şi de nu vei apuca înainte pre ei cu sîrguiala, mai mari decît aceastea vor face şi nu vei putea să-i biruieşti pre ei“.
\v 28 Şi să scîrbi împăratul, deaca auzi, şi adună pre toţi priatenii lui, pre domnii puterii lui şi pre cei ce era preste călăreţi.
\v 29 Şi de la alţi împăraţi, şi de la ostroavele marilor venit-au cătră el puteri năimite.
\v 30 Şi era numărul puterii lui 100000 de pedestri, şi 20000 de călărime, şi pili 32, învăţaţi la războiu.
\v 31 Şi au venit pren Idumea şi s-au tăbărît asupra Vethsurii şi s-au bătut în zile multe şi au făcut meşterşuguri; şi ieşiră şi le arsără pre eale cu focu şi deaderă războiu bărbăteaşte.
\v 32 Şi să sculă Iuda de la margine şi să tăbărî la Veth-Zaharia, în preajma taberii împăratului.
\v 33 Şi mînecă împăratul dimineaţa şi rădică tabăra întru pornirea ei despre calea Veth-Zahariei; şi s-au răsipit puterile la războiu şi au trîmbiţat cu trîmbiţile. 
\v 34 Şi pililor au arătat sînge de strugur şi de mure, ca să-i tocmească pre ei la războiu.
\v 35 Şi au împărţit hiarăle la stoluri şi au pus lîngă fieştecare pil 1000 de bărbaţi înzăuaţi cu lanţuri, şi coifuri de aramă peste capetele lor, şi 500 de călărime rînduiţi la toată hiara aleasă.
\v 36 Aceştea, mai nainte de vreame, oriunde era hiara, era şi ei, şi oriunde mergea, mergea împreună, nu să despărţiia de ea.
\v 37 Şi turnuri de lemnu preste eale, tari, acoperindu-se preste fieştecare hiară, încinsă preste ea cu meşterşuguri, şi pre fieştecare, bărbaţi 32, cei ce da războiu preste ei, şi indianul ei.
\v 38 Şi ceaealaltă călărime dencoace şi dencolea au pus, de amîndoao părţile taberii, clătinîndu-se şi astupîndu-se în văi.
\v 39 Şi cînd luciia soarele preste pavezile ceale de aur, sclipiia măgurile de eale şi străluciia ca făcliile de foc.
\v 40 Şi să întinse o parte oarecarea den tabăra împăratului preste măgurile ceale înalte şi unii preste ceale mai de jos, şi veniia întemeiat şi rînduit.
\v 41 Şi să cutremura toţi ceia ce auziia glasul mulţimei lor şi călătoria mulţimei şi izbiturile armelor, pentru că era tabăra mare foarte şi vîrtoasă.
\v 42 Şi să apropie Iuda şi tabăra lui spre rînduială şi căzură den tabăra împăratului 600 de bărbaţi.
\v 43 Şi văzu Eleazar Avaranul una den fiară, înzăuată cu za împărătească, şi era covîrşind toate fiarăle, şi i să păru că întru aceaea iaste împăratul.
\v 44 Şi deade pre sine, ca să mîntuiască pre nărodul lui şi să-ş cîştige lui nume veacinic.
\v 45 Şi alergă la ea cu dîrjie, în mijlocul stolului, şi omoriia şi în direapta şi în stînga şi să desfăcea de el dencoace şi dencolea.
\v 46 Şi să vîrî supt elifand şi să puse supt el şi-l omorî pre el; şi căzu pre pămînt deasupra lui şi muri acolo.
\v 47 Şi văzu putearea împărăţiei şi pornirea puterilor şi să abătură de la ei, şi cei den tabăra împăratului să suia întru întimpinarea lor la Ierusalim.
\v 48 Şi să tăbărî împăratul la Iudea şi la măgura Sionului.
\v 49 Şi făcu pace cu cei den Vethsura şi ieşiră den cetate, căci nu era lor acolo hrană ca să să închiză într-însa, căci sîmbătă era pămîntului aceluia.
\v 50 Şi luo împăratul Vethsura şi rîndui acolo pază, ca să o păzască pre ea.
\v 51 Şi tăbărî asupra sfinţeniei zile multe şi au pus acolo stare de săgeţi, şi meşterşuguri, şi aruncătoare de foc, şi zvîrlituri de pietri, şi scorpidii, ca să zvîrlească săgeţi, şi praştii.
\v 52 Şi au făcut ei meşterşuguri cătră meşterşugurile lor, şi au dat războiu zile multe.
\v 53 Şi bucate nu era în vase, pentru că al şaptelea an era, şi cei ce scăpa la Iudea de la limbi au mîncat rămăşiţa punerii.
\v 54 Şi au rămas întru ceale sfinte bărbaţi puţini, căci au biruit pre ei foametea şi s-au răsipit fieştecarele la locul lui.
\v 55 Şi auzi Lisia cum că Filip, pre care au pus împăratul Antioh, încă fiind viu el, să crească pre Antioh, fiiul lui, ca să împărăţască pre el,
\v 56 S-au întors de la Persida şi Midia, şi puterile ceale ce au mers ale împăratului  –  cu el, şi cum că cearcă să ia lucrurile,
\v 57 Şi sîrguia şi să învita de margine ca să meargă şi să zică cătră împăratul şi cătră povăţuitorii puterii şi bărbaţii: „Ne sfîrşim în toate zilele, şi hrana noastră e puţină, şi locul unde sîntem tăbărîţ iaste tare, şi sînt asupra noastră grijile împărăţiei.
\v 58 Acum dară, să dăm direapta oamenilor acestora şi să facem pace cu ei şi cu toată limba lor;
\v 59 Şi să întărim lor ca să meargă după legile lor, ca şi mai înainte, că pentru legiuirile lor, carele am răsipit, s-au urgisit şi au făcut toate aceastea“.
\v 60 Şi plăcu cuvîntul înaintea împăratului şi a boiarilor, şi au trimis cătră ei să să împace şi au priimit.
\v 61 Şi s-au jurat lor împăratul şi boiarii; asupra acestora au ieşit den cetate.
\v 62 Şi au intrat împăratul la muntele Sionului şi au văzut tăria locului; şi au călcat jurămîntul carele au jurat şi au poruncit şi au surpat zidul împrejur.
\v 63 Şi să sculă de sîrg şi să întoarse la Antiohia; şi află pre Filip domnind cetatea şi deade războiu cătră el şi luo cetatea cu sila.
\c 7
\p
\v 1 În anul 151, ieşit-au Dimitrie al lui Selefcu den Rîm şi să sui cu oameni puţini la o cetate de pre lîngă mare şi împărăţi acolo.
\v 2 Şi fu deaca mergea la casa împărăţiei părinţilor lui, prinsără puterile pre Antioh şi pre Lisia să-i ducă pre ei la el.
\v 3 Şi să arătă lui lucrul şi zise: „Nu-mi arătaţi obrazele lor“.
\v 4 Şi-i omorîră pre ei puterile şi şăzu Dimitrie în scaunul împărăţiei lui.
\v 5 Şi veniră cătră el toţi bărbaţii cei fără de leage şi necuraţi den Israil, şi Alchimu povăţuiia pre ei, vrînd să preoţască,
\v 6 Şi au pîrît pe nărod cătră împăratul, zicînd: „Pierdut-au Iuda şi fraţii lui pre toţi priatinii tăi, şi pre noi ne-au răsipit de la pămîntul nostru.
\v 7 Acum, dară, trimite un om pre carele vei creade şi, mergînd, să vază toată peirea aceasta carea au făcut noao şi ţărîi împăratului şi să-i cearte pre ei şi pre toţi ceia ce ajută lor“.
\v 8 Şi au ales împăratul pre Vacchidu, priatenul împăratului, domnind decindea de rîu, şi mare întru împărăţie, şi credincios împăratului, 
\v 9 Şi au trimis pre el şi pre Alchim păgînul, şi au întărit lui preoţia, şi au poruncit lui să facă izbînda întru fiii lui Israil.
\v 10 Şi să duseră şi veniră cu puteare multă la pămîntul Iudii şi au trimis soli cătră Iuda şi cătră fraţii lui, cu cuvinte de pace, cu ficleşug. 
\v 11 Şi n-au luat aminte la cuvintele lor, pentru că au văzut că au venit cu puteare multă.
\v 12 Şi să adunară cătră Alchim şi Vacchid adunare de cărturari, să cerceteaze ceale direapte.
\v 13 Şi întîiu asideii era întru fiii lui Israil, şi cerea de la ei pace,
\v 14 Pentru că au zis: „Om preot den semenţia lui Aaron au venit cu puterile şi nu ne va face strîmbătate noao“.
\v 15 Şi grăi cu ei cuvinte de pace şi să jură lor zicînd: „Nu vom cerceta voao rău şi priatenilor voştri“.
\v 16 Şi s-au încrezut lui, şi au prins dentru ei 60 de bărbaţ şi au omorit pre ei într-o zi, după cuvintele carele au scris:
\v 17 „Trupurile sfinţilor Tăi şi sîngiurile lor au vărsat împrejurul Ierusalimului şi nu era la ei cine să-i îngroape“.
\v 18 Şi au căzut frica lor şi cutremurul preste tot norodul, căci au zis că: "Nu iaste la ei adevăr şi judecată, pentru că au călcat starea şi jurămîntul carele au jurat“.
\v 19 Şi s-au sculat Vacchidu de la Ierusalim şi s-au tăbărît la Vizeth şi au trimis şi au prins pre mulţi den oamenii cei ce era împreună cu el, carei de bunăvoie au venit, şi pre o samă den norod, şi i-au junghiat pre ei la fîntîna cea mare.
\v 20 Şi au aşăzat ţara pe sama lui Alchim şi au lăsat cu el puteare ca să-i ajute lui şi să duse Vacchid cătră împăratul.
\v 21 Şi să nevoi Alchim pentru arhierie;
\v 22 Şi s-au adunat cătră el toţi ceia ce turbura norodul lor, şi au biruit pămîntul Iudii şi au făcut rană mare în Israil.
\v 23 Şi văzu Iuda toată răutatea carea o au făcut Alchim şi cei ce era cu el întru fiii lui Israil, mai mult decît limbile.
\v 24 Şi ieşi la toate hotarăle Iudeii împrejur şi au făcut izbîndă întru bărbaţii cei ce au mers de bună voie şi s-au oprit a mearge la ţară.
\v 25 Şi deaca au văzut Alchim că s-au întărit Iuda şi cei ce era cu el şi conoscu că nu va putea să le stea împotrivă, şi să întoarse cătră împăratul şi făcu pîrîre asupra lor.
\v 26 Şi au trimis împăratul pre Nicanor, unul den boiarii lui cei slăviţi, care avea pizmă şi vrăjmăşie asupra lui Israil, şi porunci lui să rădice norodul.
\v 27 Şi veni Nicanor la Ierusalim cu puteare multă şi trimise cătră Iuda şi cătră fraţii lui, cu vicleşug, cuvinte de pace, zicînd:
\v 28 „Să nu fie vrajbă în mijlocul nostru şi al vostru, voiu veni cu oameni puţini ca să văzu feaţele voastre cu pace“.
\v 29 Şi veni cătră Iuda şi să sărutară unii cu alţii cu pace, şi vrăjmaşii era gata să hrăpească pre Iuda.
\v 30 Şi să conoscu cuvîntul lui Iuda că cu vicleşug au venit asupra lui, şi să temu de cătră el şi nu vru a-i mai vedea obrazul.
\v 31 Şi conoscu Nicanor că s-au descoperit sfatul lui şi ieşi întru întimpinarea Iudii, despre Farsarama, la războiu. 
\v 32 Şi căzură den cei ce era cu Nicanor ca vro 500 de bărbaţi şi fugiră la cetatea lui David.
\v 33 Şi după cuvintele aceastea, suitu-s-au Nicanor la muntele Sionul; şi au ieşit dentru preoţi, de la ceale sfinte, şi den cei bătrîni ai norodului, să i se închine lui cu pace şi să-i arate lui arderea cea de tot care să aduce pentru împăratul.
\v 34 Şi batjocori pre ei şi-i măscări pre ei şi pîngări pre ei şi grăi mîndru.
\v 35 Şi să jură cu mînie zicînd: „De nu se va da Iuda şi tabăra lui în mînile meale acum, şi va fi de mă voiu întoarce cu pace, voiu arde casa aceasta!“ Şi ieşi cu mînie mare.
\v 36 Şi intrară preoţii şi stătură despre faţa jîrtăvnicului şi a besearecii şi plînsără şi zisără:
\v 37 „Tu ai ales casa aceasta, să să numească numele Tău într-însa, să fie casă de rugă şi de umilinţă norodului Tău.
\v 38 Fă izbîndă la omul acesta şi în tabăra lui, şi să cază în sabie; adu-Ţ aminte de hulele lor şi nu le da lor îngăduială!“
\v 39 Şi ieşi Nicanor den Ierusalim şi să tăbărî la Vethoron şi-l întimpină pre el putearea Siriei.
\v 40 Şi Iuda să tăbărî în Adasa cu 3000 de oameni; şi să rugă Iuda şi zise:
\v 41 „Cei de la împăratul, cînd au blestemat, au ieşit îngerul Tău şi au lovit dentru ei 185 de mii.
\v 42 Aşa zdrobeaşte tabăra aceasta înaintea noastră astăzi, şi să cunoască cei rămaşi că au grăit rău asupra svintelor Tale; şi-l judecă pre el după răutatea lui!“
\v 43 Şi să loviră taberile spre războiu în 13 ale lunii lui adar şi să zdrobi tabăra lui Nicanor şi căzu el întîiu la războiu.
\v 44 Şi deaca văzu tabăra lui că au căzut Nicanor, lepădîndu-ş armele lor, fugiră.
\v 45 Şi goniia pre ei cale de o zi, de la Adasa pînă a veni la Gasira, şi au trîmbiţat denapoia lor cu trîmbiţile sămnărilor.
\v 46 Şi au ieşit den toate satele Iudii demprejur şi covîrşiia pre ei. Şi să întoarseră ceia cătră ceia şi au căzut toţi de sabie şi n-au rămas dentr-înşii niciunul.
\v 47 Şi au luat prăzile şi pleanul, şi capul lui Nicanor au luat, şi direapta lui, carea o au întins cu mîndrie, şi o au adus şi o au întins lîngă Ierusalim.
\v 48 Şi s-au veselit nărodul foarte şi au adus ziua aceaea zi de veselie mare.
\v 49 Şi au pus ca să ţie preste tot anul ziua aceasta, a 13 a lui adar.
\v 50 Şi să ostoi pămîntul Iudei puţineale zile.
\c 8
\p
\v 1 Şi auzi Iudă numele rîmleanilor, că sînt tari la vîrtute şi sînt voitori de bine tuturor celora ce să lipesc lîngă ei şi, cîţi vor veni la ei, întăresc lor prieteşug şi cum că sînt tari la vîrtute.
\v 2 Şi au povestit lui războaiele lor şi vitejiile carele au făcut întru franţozi şi cum i-au biruit pre ei şi i-au adus pre ei supt dajde.
\v 3 Şi cîte au făcut în ţara Şpaniei a birui băile ceale de argint şi ceale de aur de acolo. 
\v 4 Şi au biruit locul tot cu sfatul lor şi cu răbdarea mîniei, şi locul era departe de la ei foarte; şi împăraţii ceia ce au venit asupra lor de la marginea pămîntului pînă au zdrobit pre ei şi au lovit întru ei rană mare; şi ceialalţi dau lor bir preste an.
\v 5 Şi pre Filip şi pre Perseia, împăratul chiteanilor, şi pre cei rădicaţ asupra lor i-au zdrobit pre ei cu războiu şi au biruit pre ei.
\v 6 Şi pre Antioh cel Mare, împărat al Asiei, cela ce au mersu asupra lor spre războiu, avînd 120 de pili, şi călărime, şi cară, şi puteare multă foarte, şi să zdrobi de dînşii.
\v 7 Şi-l prinsără pre el viu şi au tocmit lor să le dea, şi el şi cei ce vor împărăţi după el, bir mare, să dea zăloage şi usebire,
\v 8 Şi ţara Indiii, şi Midia, şi Lidia, şi de la ceale mai bune ţări ale lor şi, luîndu-le pre eale de la el, le-au dat pre eale lui Evmeni împăratului.
\v 9 Şi cum că cei den grecime s-au sfătuit să meargă şi să rădice pre ei, şi să înţelease cuvîntul la ei
\v 10 Şi au trimis asupra lor pre un voivod şi au dat războiu cătră ei şi au căzut dentru ei răniţ mulţi şi au robit pre mulţi, pre muierile lor, şi pre fiii lor, şi i-au prădat pre ei şi au biruit pămîntul lor şi au surpat tăriile lor şi i-au jăfuit pre ei şi i-au robit de tot pre ei, pînă în ziua aceasta.
\v 11 Şi cealealalte împărăţii şi ostroave, cîţi oarecînd s-au împoncişat lor, i-au stricat şi i-au robit pre ei.
\v 12 Iară cu priatenii lor şi cu cei ce să odihnesc cu ei au păzit prieteşugul, şi au biruit împărăţiile ceale de aproape şi ceale de departe, şi cîţi auziia numele lor, să temea de cătră ei.
\v 13 Şi la cîţi vor să ajute şi să împărăţască [împărăţesc]; şi pre carii vor îi mută; şi s-au înălţat foarte.
\v 14 Şi întru toate aceastea n-au pus nimeni dentru ei stema şi nu s-au îmbrăcat cu mohorît ca să să mărească întru ea.
\v 15 Şi ca să dea sfatu şi-au făcut lor, şi în toate zilele să sfătuia 320, sfătuindu-să pururea pentru mulţime ca să-i bine-împodobească pre ei.
\v 16 Şi-ş încred domnia lor asupra unui om pre an şi a stăpîni tot pămîntul lor şi toţi ascultă de unul şi nu iaste zavistie, nici rîvnire întru ei.
\v 17 Şi alease Iuda pre Efpolem, feciorul lui Ioan al lui Accos, şi pre Iason, fiiul lui Eleazar, şi au trimis pre ei la Rîm, să le întărească lor prieteşug şi ajutoriu
\v 18 Şi ca să rădice jugul de la ei, căci văzură împărăţia grecilor robind pe Israil cu robie.
\v 19 Şi mearsără la Rîm, şi calea era multă foarte, şi întrară la sfat şi răspunsără şi zisără:
\v 20 „Iuda Macaveul şi fraţii lui şi mulţimea jidovilor ne-au trimis pre noi cătră voi, să întărim împreună cu voi ajutoriu şi pace şi să ne scriem noi ajutori şi priateni voao“.
\v 21 Şi plăcu cuvîntul înaintea lor.
\v 22 Şi acesta e izvodul cărţii, carele s-au izvodit pre table de aramă şi au trimis la Ierusalim, să fie lîngă ei acolo, pomenire de pace
\v 23 Şi ajutoriu: „Cu bine să fie rîmleanilor şi limbii jidoveşti, pre mare şi pre uscat, în veac, şi sabie şi vrăjmaşu să să depărteaze de la dînşii.
\v 24 Iară de să va întîmpla războiu în Rîm mai nainte, sau tuturor ajutorilor lor întru toată domnia lor,
\v 25 Să ajutorească limba jidovilor, precum vreamea li să va scrie lor, cu inimă plină.
\v 26 Şi celor ce să vor bate nu le vor da, nici le vor ajutori cu grîu, cu arme, cu argint, cu vase; în ce chip s-au părut rîmleanilor, şi vor păzi pazele lor, neluînd nimica.
\v 27 Şi aseamene, de să va tîmpla la limba jidovilor mai nainte războiu, vor ajutori rîmleanii den suflet, precum lor vreamea să va scrie.
\v 28 Şi celor ce vor ajutori nu se va da grîu, arme, argint, vase; precum s-au părut Rîmului, şi vor păzi pazele aceastea, şi nu cu viclenie.
\v 29 După cuvintele aceastea au întărit rîmleanii norodului jidovilor.
\v 30 Iară după cuvintele aceastea, de vor vrea aceştea şi aceia să adaogă sau să scază, vor face dentru aleagerea lor; şi ce vor adaoge au vor scădea, vor fi chiară.
\v 31 Şi pentru răutăţile carele împăratul Dimitrie face la ei, scris-am lui zicînd: ‘Pentru ce ai îngreuiat jugul tău preste priatenii noştri, ajutori jidovi?
\v 32 Deci, de vor mai jelui de tine, vom face lor judecată şi vom da războiu ţie şi pre mare şi pre uscat’“.
\c 9
\p
\v 1 Şi auzi Dimitrie că au căzut Nicanor şi puterile lui în războiu şi adaose a mai trimite pre Vacchid şi pre Alchim, de al doilea rînd, la pămîntul Iudii, şi cornul cel dirept împreună cu ei.
\v 2 Şi mearsără pe calea cea despre Galgala şi să tăbărîră la Mesaloth cea den Arvila şi au luat pre ea şi au pierdut suflete de oameni multe.
\v 3 Şi în luna dentîiu, în anul 152, să tăbărîră asupra Ierusalimului.
\v 4 Şi să sculară şi mearsără la Verea cu 20000 de bărbaţi şi 2000 de călăreţi.
\v 5 Şi Iuda era tăbărît în Eleasa, şi 3000 de bărbaţi aleşi  –  împreună cu el.
\v 6 Şi văzură mulţimea puterilor că mulţi sînt şi să temură foarte şi fugiră mulţi den tabără, n-au rămas dentru ei fără numai 800 de bărbaţi.
\v 7 Şi văzu Iuda că s-au răsipit tabăra lui şi războiul îl grăbiia pre el, şi să sfărîma cu inima, căci nu avea vreame să-i strîngă pre ei, şi să slăbi.
\v 8 Şi zise celor rămaşi: „Să ne sculăm şi să ne suim asupra împrotivnicilor noştri, dară de-i vom putea să-i batem pre ei“.
\v 9 Şi-l întoarsără pre el, zicînd: „Nu vom putea, ce numai să mîntuim ale noastre suflete; acum te întoarce, că fraţii noştri s-au răsipit; şi să dăm războiu cătră dînşii, şi noi sîntem puţini“.
\v 10 Şi zise Iuda: „Să nu-m fie mie să fac lucrul acesta, să fug de la ei, şi vreamea noastră s-au apropiat, şi să murim vitejaşte pentru fraţii noştri şi să nu lăsăm vină mărirei noastre“.
\v 11 Şi să sculă putearea de la tabără şi stătură întru întimpinarea lor; şi să împărţi călărimea în doao părţi, şi prăştiaşii şi arcaşii mergea înaintea puterii, şi cei de frunte războinici, toţi cei tari.
\v 12 Şi Vacchid era în cornul cel dirept şi să apropie stolul dentru amîndoao părţile şi striga cu trîmbiţele.
\v 13 Şi trîmbiţară cei de la Iuda şi ei cu trîmbiţele şi să clăti pămîntul de glasul taberelor şi să făcu războiul împreunat de dimineaţă pînă în sară.
\v 14 Şi văzu Iuda că Vacchid şi tăria taberei era în cei den direapta şi veniră împreună cu el toţi cei tari de inimă.
\v 15 Şi să zdrobi cornul cel dirept de la dînşii şi goniia denapoia lor, pînă la măgura Azotului.
\v 16 Şi cei den cornul stîng văzură că s-au zdrobit cornul cel dirept şi să întoarsără după Iuda şi după cei ce era împreună cu el pre den dos.
\v 17 Şi să îngreuie războiul şi căzură răniţ mulţi, şi den ceia şi den ceia.
\v 18 Şi Iuda căzu, şi ceialalţi fugiră.
\v 19 Şi rîdicară Ioanathan şi Simon pre Iuda, fratele lor, şi-l astrucară pre el în groapa părinţilor lui, în Modiim.
\v 20 Şi-l plînsără pre el şi-l tînguiră pre el tot Israilul tînguire mare, şi jăliia zile multe, şi ziseră:
\v 21 „Cum căzu cel tare, care au mîntuit pre Israil?“
\v 22 Şi ceale mai multe ale cuvintelor Iudei şi ale războaielor şi ale vitejiilor care au făcut şi ale mărimei lui nu s-au scris, pentru că multe era foarte.
\v 23 Şi fu după moartea Iudei, plecară cei fără de leage în toate hotarăle lui Israil şi răsăriră toţi ceia ce fac strîmbătatea.
\v 24 În zilele acealea să făcu foamete mare foarte şi de bunăvoie să deade ţara împreună cu ei.
\v 25 Şi alease Vacchid pre oamenii cei necredincioşi şi puse pre ei domni ţărîi.
\v 26 Şi cerceta şi iscodiia pre priatinii Iudei şi aducea pre ei cătră Vacchid şi-ş izbîndiia întru dînşii şi-i batjocuriia pre ei.
\v 27 Şi să făcu necaz mare în Israil, carele nu s-au făcut den ziua carea nu s-au ivit proroc întru ei.
\v 28 Şi să adunară toţi priatinii Iudei şi ziseră lui Ioanathan:
\v 29 „De cînd fratele tău Iuda au murit, şi om aseamenea lui nu iaste, să iasă cătră vrăjmaşi şi cătră Vacchid şi întru cei ce pizmuiesc limbii noastre.
\v 30 Acum dară, pre tine te-am ales astăzi ca să ne fii în locul lui noao căpetenie şi povăţuitoriu, ca să baţi războiul nostru“.
\v 31 Şi priimi Ioanathan în vreamea aceaea povăţuirea şi să sculă în locul Iudei, fratelui lui.
\v 32 Şi înţelease şi cerca pre el să-l omoară.
\v 33 Şi află Ioanathan şi Simon, fratele lui, şi toţi cei ce era cu el şi fugiră la pustiiul lui Thecoe şi să tăbărîră la apa lacului Asfarului.
\v 34 Şi află Vacchid, în ziua sîmbetelor, şi veni el şi toată oastea lui, decindea de Iordan.
\v 35 Şi trimise pre fratele lui, povăţuitoriu gloatei, şi au rugat pre navatei, priatinii lui, să puie la ei unealtele ceale multe.
\v 36 Şi işiră fiii lui Iamvri de la Midava şi prinsără pre Ioan şi toate cîte avea şi să duseră cu eale.
\v 37 Şi după cuvintele aceastea, vestiră lui Ioanathan şi lui Simon, fratele lui, că fiii lui Iamvri fac nuntă mare şi aduc nevasta de la Nadavath, fata unui boiariu den cei mari ai hananeilor, cu pompă mare.
\v 38 Şi-ş aduse aminte de Ioan, fratele lui, şi să suiră şi să ascunseră supt acoperemîntul muntelui.
\v 39 Şi ridicară ochii lor şi văzură şi iată, gîlceavă şi gloată şi povară multă, şi ginerile au ieşit, şi priatenii lui şi fraţii lui, întru timpinarea lor, cu tîmpene şi cu muzice şi cu arme multe.
\v 40 Şi să sculară asupra lor de unde era ascunşi cei ai lui Ioanathan şi uciseră pre ei şi căzură răniţi mulţi, şi cei rămaşi au fugit la munte; şi luară toate prăzile lor.
\v 41 Şi să întoarse nunta spre plîngere şi glasul muzicelor lor spre jale.
\v 42 Şi au izbîndit izbîndirea sîngelui fratelui lor şi s-au întors la băhnişul Iordanului.
\v 43 Şi auzi Vacchidu şi veni în ziua sîmbetelor pînă la mătcile Iordanului cu puteare multă.
\v 44 Şi zise Ioanathan celor de lîngă el: „Să ne sculăm acum şi să dăm războiu pentru sufletele noastre, pentru că nu iaste astăzi ca ieri şi ca alaltaieri.
\v 45 Că iată, războiul iaste în preajma noastră şi denapoia noastră, şi apa Iordanului dencoace şi dencolea, şi băhniş şi dumbravă, nu iaste loc de a ne abate.
\v 46 Acum dară, strigaţi la ceriu pentru ca să scăpaţi den mîna vrăjmaşilor noştri“. Şi să împreună războiul.
\v 47 Şi întinse Ioanathan mîna lui să lovească pre Vacchidu şi să deade de la el înapoi.
\v 48 Şi sări Ioanathan şi cei ce era cu el în Iordan şi înotară pînă decindea, şi ceia n-au trecut Iordanul asupra lor.
\v 49 Şi căzură de la Vacchidu în ziua aceaea ca vro 1000 de bărbaţi.
\v 50 Şi să înturnă la Ierusalim şi zidi cetăţi tari în Iudea: întărirea cea den Iereho, şi pre Emmaum, şi pre Vethoron, şi pre Vethil, şi pre Thamnatha, Farathoni, şi pre Tefon, cu ziduri nalte şi porţi şi zăvoară.
\v 51 Şi puse strajă într-însele, ca să fie cu vrăjmăşie spre Israil.
\v 52 Şi au întărit cetatea cea den Vethsura, şi pre Gazara, şi marginea, şi au pus într-însele puteri şi puneri de mîncări.
\v 53 Şi au luat pre fiii povăţuiturilor ţărîi zăloage şi au pus pre ei la margine, în Ierusalim, în pază.
\v 54 Şi în anul 153, în luna a doua, porunci Alchim să surpe zidul curţii sfintelor cei mai denlăuntru; şi surpă lucrurile prorocilor şi începu a surpa.
\v 55 In vreamea aceaea, rănitu-s-au Alchim şi să conteniră lucrurile lui şi să astupă gura lui şi să slăbi şi nu mai putea a mai grăi cuvînt şi a porunci pentru casa lui.
\v 56 Şi muri Alchim în vreamea aceaea cu muncă mare.
\v 57 Şi văzu Vacchidu că au murit Alchim, şi să înturnă cătră împăratul şi să ostoi pămîntul Iudii ani 2.
\v 58 Şi să sfătuiră toţi cei fără de leage zicînd: „Iată, Ionathan şi cei ai lui cu linişte lăcuiesc, nădejduind; acum dară, să aducem pre Vacchidu şi va prinde pre ei toţi într-o noapte“.
\v 59 Şi mergînd, s-au sfătuit cu el.
\v 60 Şi să sculă a veni cu puteare multă şi au trimes cărţi pre ascuns la toţi ajutorii lui cei den Iudea ca să prinză pre Ionathan şi pre cei ce-s cu el; şi nu putea, căci s-au înţeles lor sfatul lor.
\v 61 Şi au prins den bărbaţii ţărîi, den căpeteniile răutăţii, ca vro 50 de bărbaţi şi i-au omorît pre ei.
\v 62 Şi să osebi Ionathan şi Simon şi cei ce era cu el la Vethvasi cea den pustiiu şi zidi ceale surpate ale ei şi au întărit pre ea.
\v 63 Şi află Vacchidu şi adună toată mulţimea lui şi celor den Iudea porunci.
\v 64 Şi viind, să tăbărî asupra Vethvasiei şi au bătut pre ea zile multe şi au făcut meşteşuguri.
\v 65 Şi au lăsat Ionathan pre Simon, fratele lui, în cetate şi ieşi în ţară; şi ieşi cu număr.
\v 66 Şi lovi pre Odomira şi pre fraţii lui şi pre fiii lui Faseron la lăcaşurile lor şi începu a bate şi să sui cu puteri.
\v 67 Şi Simon şi cei ce era cu el ieşiră den cetate şi arsără meşterşugurile.
\v 68 Şi deaderă războiu cătră Vacchid şi să zdrobi de cătră ei şi-l năcăjiia pre el foarte, căci era sfatul lui şi venirea lui deşartă.
\v 69 Şi să urgisi cu mînie asupra bărbaţilor celor fără de leage, celor ce au sfătuit pre el ca să vie în ţară, şi au omorît dentru ei mulţi; şi să sfătui ca să meargă la pămîntul lui.
\v 70 Şi înţelease Ionathan şi trimise cătră el soli, ca să tocmească cătră el pace şi să le dea lor robimea.
\v 71 Şi au priimit şi au făcut după cuvintele lui; şi i să jură lui cum nu-i va mai cerca răul în toate zilele vieţii lui.
\v 72 Şi i-au dat lui robimea carea au robit mai nainte den pămîntul Iudii şi, înturnîndu-se, să duse la pămîntul lui şi n-au mai adaos încă a veni la hotarăle lor.
\v 73 Şi să ostoi sabia den Israil; şi au lăcuit Ionathan în Mahmas, şi începu Ionathan a judeca pre nărod, şi au stins pre cei necuraţ den Israil.
\c 10
\p
\v 1 Şi în anul 160, suitu-s-au Alexandru al lui Antioh Epifan şi au luat Ptolemaida şi l-au priimit pre el şi au împărăţit acolo.
\v 2 Şi auzi Dimitrie împăratul şi adună putearea multă foarte şi ieşi în timpinarea lui la războiu.
\v 3 Şi au trimis Dimitrie cătră Ionathan cărţi cu cuvinte de pace, ca să-l mărească pre el, pentru că zise:
\v 4 „Să apucăm a pune pace cu el mai nainte decît a pune el cu Alexandru împotriva noastră. 
\v 5 Pentru că-ş va aduce aminte toate răutăţile carele am făcut cătră el, şi la fraţii lui, şi la limba lui“.
\v 6 Şi-i deade lui volnicie să adune puteri şi să facă arme şi să fie el ajutoriu lui, şi pre cei zălojiţ, ce era la margine, zise să-i dea lui.
\v 7 Şi veni Ionathan la Ierusalim şi au citit cărţile la auzirea a tot nărodul şi celor den margine.
\v 8 Şi să temură cu frică mare cînd auziră că i-au dat lui împăratul volnicie să adune puteri.
\v 9 Şi au dat cei den margine lui Ionathan pre cei zălojiţ, şi i-au dat pre ei părinţilor lor.
\v 10 Şi lăcui Ionathan în Ierusalim şi începu a zidi şi a înnoi cetatea.
\v 11 Şi zise cătră ceia ce fac lucrurile să zidească zidurile şi muntele Sionului, premprejur, den pietri cu patru muchi, întru întărire; şi au făcut aşa.
\v 12 Şi au fugit cei striini de fealiu, cei ce era în tăriile carele au zidit Vacchid,
\v 13 Şi au lăsat fieştecarele locul lui şi s-au dus la pămîntul lui.
\v 14 Fără numai în Vethsura au rămas oarecarii den ceia ce au lăsat leagea şi poruncile, pentru că le era lor scăpare.
\v 15 Şi auzi Alexandru împăratul făgăduialele cîte au trimis Dimitrie lui Ionathan, şi i-au povestit lui războaiele şi vitejiile carele au făcut el şi fraţii lui, şi trudele carele au avut, şi zise:
\v 16 „Au afla-vom noi un bărbat ca acesta? Şi acum, să-l facem pre el priaten şi ajutoriu noao“.
\v 17 Şi au scris cărţi şi au trimis lui, după cuvintele aceastea zicînd: 
\v 18 „Împăratul Alexandru, fratele, lui Ionathan – bucurie!
\v 19 Auzit-am de tine cum că eşti bărbat vîrtos cu puteare şi iscusit eşti a fi noao priaten.
\v 20 Şi acum te-am pus astăzi pre tine arhiereu limbii tale şi priaten împăratului să te chemi (şi trimise lui mohorît şi coronă de aur) şi să socoteşti ceale ce sînt ale noastre şi să păzeşti prieteşug cătră noi“.
\v 21 Şi să îmbrăcă Ionathan cu svîntul văşmînt, în a şaptea lună, în anul 160, în praznicul facerii colibilor, şi au adunat puteare şi au făcut arme multe.
\v 22 Şi auzi Dimitrie cuvintele aceastea şi să mîhni şi zise:
\v 23 „Pentru ce am făcut aceasta, de au apucat mai nainte de noi Alexandru a pune prieteşug cu jidovii spre întărire?
\v 24 Scrie-voiu şi eu lor cuvinte de mîngîiare şi de înălţime şi de dări, ca să fie împreună cu mine spre ajutoriu“.
\v 25 Şi au trimis lor după cuvintele aceastea: „Împăratul Dimitrie, neamului Iudeilor, să să bucure!
\v 26 De vreame ce aţi păzit ceale cătră noi tocmeale şi aţi stătut întru prieteşugul nostru şi nu v-aţi lipit lîngă vrăjmaşii noştri, auzit-am şi ne-am bucurat.
\v 27 Şi acum, rămîneţi încă a păzi cătră noi credinţă, şi vom răsplăti voao bune pentru carele faceţi cu noi.
\v 28 Şi vom lăsa voao lăsări multe şi vom da voao dări.
\v 29 Şi acum, slobozescu pre voi şi lasu voao pre toţi jidovii de biruri şi de preţul sării şi de cununi; şi pentru întreiala seminţii
\v 30 Şi pentru jumătatea de roada cea de lemn, ce mi să vine mie a lua, iert de astăzi înainte a nu mai lua den ţara Iudii şi de la ceale 3 legi ce s-au adaos ei, de la Samaritida şi Galilea, şi den ziua de astăzi şi pînă în veac.
\v 31 Şi Ierusalimul fie sfînt şi iertat, şi hotarăle lui, zeciuialele şi vămile.
\v 32 Lasu şi biruinţa marginii ceii den Ierusalim şi o dau arhiereului, ca să puie într-însa bărbaţi, pre carii ar aleage el, a o păzi pre ea.
\v 33 Şi tot sufletul jidovilor, ce s-au robit de la pămîntul Iudii la toată împărăţia mea, îl lasu slobodu în dar; şi toţi să lase birurile lor şi ale dobitoacelor lor.
\v 34 Şi toate sărbătorile, şi sîmbetele, şi lunile noao, şi zilele ceale dovedite, şi 3 zile mai nainte de sărbătoare, şi 3 zile după sărbătoare, fie toate zilele slobode şi iertare de toţi jidovii ceia ce sînt întru împărăţia mea.
\v 35 Şi nu va avea volnicie nimeni să facă şi să dodeiască pre neştine dentru ei, pentru tot lucrul.
\v 36 Şi să să scrie den jidovi la puterile împăratului la 30000 de bărbaţi şi să vor da lor lefi, cum să cuvine la toate puterile împăratului.
\v 37 Şi să voru pune dentru ei întru tăriile ceale mari ale împăratului şi dentru aceştea să vor pune preste trebile împărăţiei care sînt de credinţă şi căpeteniile carii vor fi preste ei să fie dentru ei şi să umble după legile lor, precum au şi poruncit împăratul în pămîntul Iudii.
\v 38 Şi ceale 3 legi [ce] s-au adaos la Iudea de la ţara Samariei, să să adaogă la Iudea, ca să să socotească să fie supt unul, ca să nu asculte de altă biruinţă fără numai de arhiereu.
\v 39 Ptolemaida şi ceaea ce e alăturea cu ea am dat-o dar sfinţilor celor den Ierusalim, la cheltuiala cea ce să cuvine la ceale sfinte.
\v 40 Şi eu dau pre anu 15000 de sicle de argint den viniturile împăratului, de la locurile ceale ce să cuvin.
\v 41 Şi tot cel ce prisoseaşte, care n-au fost dînd cei ce era preste trebi, ca în anii cei dentîiu, de acum vor da la lucrurile Casii.
\v 42 Şi, preste aceastea, 5000 de sicle de argint, carii lua de la trebi, ca în anii cei de mai nainte, ai Sfîntului, den venit pre an, şi aceştea să lase, pentru că să cadu aceastea preoţilor celor ce slujăscu.
\v 43 Şi oricîţi ari fugi la besearica cea den Ierusalim şi în toate hotarăle ei, fiind datori împărăteşti şi tot lucrul, să să slobozească, şi toate cîte sînt lor, întru împărăţia mea. 
\v 44 Şi a să zidi şi a să înnoi lucrurile sfintelor, şi cheltuiala să va da den venitul împăratului.
\v 45 Şi să să zidească zidurile Ierusalimului şi să le întărească împrejur, şi cheltuiala să va da den venitul împăratului; şi să să zidească zidurile ceale den Iudea“.
\v 46 Şi deaca auzi Ionathan şi norodul cuvintele aceastea, nu le-au crezut, nici le-au priimit, căci ş-au adus aminte de răutatea cea mare carea o au făcut în Israil şi au năcăjit pre ei foarte.
\v 47 Şi să voiră bine cu Alexandru, căci el s-au făcut lor începătoriu de cuvinte de pace şi era lui într-ajutoriu în toate zilele.
\v 48 Şi adună Alexandru împărat puteri mari şi să tăbărî împotriva lui Dimitrie.
\v 49 Şi deaderă războiu aceşti doi împăraţi; şi fugi tabăra lui Dimitrie şi goni pre el Alexandru.
\v 50 Şi să întări preste ei şi întări războiul foarte, pînă au apus soarele, şi căzu Dimitrie, în ziua aceaea.
\v 51 Şi au trimis Alexandru cătră Potolomeu, împăratul EghipetuIui, soli, după cuvintele aceastea zicînd:
\v 52 „De vreame ce m-am înturnat la pămîntul împărăţiei meale şi am şăzut în scaunul părinţilor miei şi am biruit putearea şi am înfrînt pre Dimitrie şi am biruit ţara noastră
\v 53 Şi dedeiu cu dînsul războiu şi să înfrînse el şi tabăra lui de noi şi am şăzut pre scaunul împărăţiei lui,
\v 54 Şi acum, să întărim între noi prieteşug: şi acum, dă-m pre fata ta să o iau muiare, şi voiu fi ginere ţie şi voiu da ţie dări şi ei, vreadnice ţie“.
\v 55 Şi răspunse Potolomeu împăratul zicînd: „Bună zi, în carea te-ai întors la pămîntul părinţilor tăi şi ai şăzut în scaunul împărăţiei lor.
\v 56 Şi acum voiu face ţie ceale ce ai scris; ce vino să ne tîlnim la Ptolemaida, ca să ne vedem unul cu altul, şi te voiu face ginere precum ai zis“.
\v 57 Şi ieşi Ptolemeu den Eghipet, el şi Cleopatra, fata lui, şi veniră la Ptolemaida, în anul 162.
\v 58 Şi să întimpină cu Alexandru împăratul şi-i deade pre Cleopatra, fata lui, şi-i făcu nunta ei la Ptolemaida, precum fac împăraţii, cu slavă mare.
\v 59 Şi scrise Alexandru împăratului Ioanathan să vie întru întimpinarea lui.
\v 60 Şi mearse cu mărire la Ptolemaida şi să întimpină cu cei 2 împăraţi şi deade lor argint şi aur, şi priatinilor lor dări multe, şi află har înaintea lor.
\v 61 Şi să adunară asupra lui bărbaţi ucigaşi den Israil, oameni fără de leage, să-l pîrască pre el, şi nu-i băgă în seamă împăratul.
\v 62 Şi porunci împăratul şi dezbrăcară pre Ioanathan de hainele lui şi-l îmbrăcară pre el cu mohorît; şi făcu aşa.
\v 63 Şi-l puse împăratul de şăzu cu el şi zise boiarilor lui: „Ieşiţ cu el la mijlocul cetăţii şi strigaţi ca nimeni să nu să roage împotriva lui, pentru niciun lucru, şi nimeni să nu-l dodeiască, pentru tot cuvîntul“.
\v 64 Şi fu deaca văzură cei ce-l pîrîia mărirea lui, precum au strigat, văzîndu-l îmbrăcat şi cu mohorît, fugiră toţi.
\v 65 Şi-l mări pre el împăratul şi-l scrise pre el den priatinii cei den frunte şi-l puse pre el voivod şi părtaşu domnilor.
\v 66 Şi să întoarse Ioanathan la Ierusalim cu pace şi cu veselie.
\v 67 Şi, în anul 165, veni Dimitrie, feciorul lui Dimitrie de la Crit, la pămîntul părinţilor lui.
\v 68 Şi auzi Alexandru împărat şi să mîhni foarte şi să întoarse la Antiohia.
\v 69 Şi puse Dimitrie pre Apolonie, pre cela ce era la Chili-Siria, şi adună puteare mare; şi s-au tăbărît la Iamnia şi au trimis cătră Ionathan arhiereul, zicînd:
\v 70 „Tu însuţi te rădici asupra noastră? Şi eu m-am făcut de batjocură şi de ocară pentru tine; şi pentru căci biruieşti preste noi în munţi?
\v 71 Acum dară, de te nădejduieşti pre puterile tale, pogoară-te cătră noi la cîmpu şi să ne lovim amîndoi acolo, căci cu mine iaste putearea cetăţilor.
\v 72 Întreabă şi află cine sînt; şi ceialalţi carii ajută noao. Şi zic: Nu iaste voao stare de picioru de cătră faţa noastră, căci de doao ori s-au înfrînt părinţii tăi în pămîntul lor.
\v 73 Şi acum nu vei putea să stai înaintea călărimei şi a unii puteri ca aceştiia la cîmpu, unde nu iaste piatră, nici pietricică, nici loc de fugă“.
\v 74 Şi deaca auzi Ionathan cuvintele lui Apolonie, s-au pornit cu cugetul şi au ales 10000 de bărbaţi şi ieşi den Ierusalim şi-l întimpină Simon, fratele lui, spre ajutoriul lui.
\v 75 Şi să tăbărî la Iopi şi-l închiseră pre el den cetate, căci straja lui Apolonie era la Ioppa, şi o bătură pre ea.
\v 76 Şi temîndu-se, deşchiseră cei den cetate şi stăpîni Ionathan Ioppa.
\v 77 Şi auzi Apolonie şi să tăbărî aproape cu 3000 de călărime şi puteare multă şi mearse la Azot, ca cum ar călători, şi împreună să apropie la cîmp, pentru căci avea el mulţime de călărime şi să nădejduia pre dînsa.
\v 78 Şi goni Ionathan denapoia lui la Azot şi să loviră taberele denapoia lui spre războiu.
\v 79 Şi lăsă Apolonie 1000 de călărime pre ascuns denapoia lor.
\v 80 Şi află Ionathan că iaste ficleşug denapoia lui şi au încungiurat tabăra lui; şi scuturară săgeţile la norod de dimeneaţă pînă înde sară.
\v 81 Iară norodul sta precum poruncise Ionathan şi osteniră caii lor.
\v 82 Şi trase Simon putearea lui şi să lovi cu stolul, pentru că călărimea slăbise, şi să zdrobiră de el şi fugiră.
\v 83 Şi călărimea s-au răsipit la cîmp şi au fugit la Azot şi intrară la Vithdagon, capiştea lor, ca să scape.
\v 84 Şi au ars Ionathan Azotul şi cetăţile ceale demprejurul ei, şi luo prăzile lor, şi beseareca Dagonului şi pre cei ce au fugit într-însa i-au ars cu foc.
\v 85 Şi să făcură cei ce au căzut de sabie, împreună cu ceia ce s-au ars, ca 8000 de oameni.
\v 86 Şi să sculă Ionathan de acolo şi să tăbărî la Ascalon şi ieşiră cei den cetate spre timpinarea lui, cu mărire mare.
\v 87 Şi să înturnă Ionathan la Ierusalim, împreună cu cei de lîngă el, avînd prăzi multe.
\v 88 Şi fu deaca auzi Alexandru împăratul cuvintele aceastea, şi adaose a mări pre Ionathan.
\v 89 Şi trimise lui paloş de aur, precum iaste obiceaiul a să da rudelor împăraţilor, şi-i deade lui pre Accaron şi toate hotarăle ei spre dare de sorţu.
\c 11
\p
\v 1 Şi împăratul Eghipetului au adunat puteri multe, ca năsipul de la ţărmurile mării, şi corăbii multe, şi cercă să biruiască de tot împărăţia lui Alexandru, cu vicleşug, şi să adaogă pre ea la împărăţia lui.
\v 2 Şi ieşiră la Siria cu cuvinte de pace şi deşchidea lui cei den cetăţi şi-l întimpina pre el, căci porunca împăratului Alexandru era să iasă întru timpinarea lui, căci îi era lui socru.
\v 3 Şi deaca întră la cetăţile Ptolemaidei, au rînduit puterile şi strajă în fieştecare cetate.
\v 4 Şi deaca să apropie la Azot, arătă lui beseareca lui Dagon arsă, şi Azotul şi împrejururile ei surpate, şi trupurile lepădate, şi pre cei arşi, pre carii au ars la războiu, pentru că au făcut stoguri de ei în calea lui.
\v 5 Şi povestiră împăratului ceale ce au făcut Ionathan, ca să-l defaime pre el, şi tăcu împăratul.
\v 6 Şi întimpină Ionathan pre împăratul la Ioppa cu mărire şi să sărutară împreună şi au dormit acolo.
\v 7 Şi mearse Ionathan cu împăratul pînă la rîul ce să cheamă Elether şi să întoarse la Ierusalim.
\v 8 Şi împăratul Potolomeu birui cetăţile ceale de pre lîngă mare pînă la Selevchia cea de pre lingă mare şi socotiia pentru Alexandru gînduri reale.
\v 9 Şi trimise soli cătră Dimitrie împăratul zicînd: „Vino să punem între noi legătură şi voiu da ţie pre fata mea, carea ţine Alexandru, şi vei împărăţi împărăţia tătîne-tău,
\v 10 Pentru că m-am căit căci i-am dat lui fata mea, că au cercat să mă omoară“.
\v 11 Şi l-au hulit pre el, pentru că au poftit el împărăţia lui.
\v 12 Şi luîndu-ş fata, o deade lui Dimitrie; şi să streină Alexandru şi să arătă vrajba lor.
\v 13 Şi întră Potolomeu la Antiohia şi puse 2 steme în capul lui: şi a Asiei şi a Eghipetului.
\v 14 Şi Alexandru împăratul era în Chilichia în vremile acealea, căci să viclenise cei de la locurile acealea.
\v 15 Şi auzi Alexandru şi veni asupra lui cu războiu; şi ieşi Potolomeu şi-l întimpină pre el cu mînă tare şi-l înfrînse pre el.
\v 16 Şi fugi Alexandru la Aravia, ca să să acopere el acolo, şi împăratul Potolomeu s-au înălţat.
\v 17 Şi luo Zavdiil arapul capul lui Alexandru şi-l trimise lui Potolomeu.
\v 18 Şi împăratul Potolomeu muri a treia zi şi cei ce era în cetăţi periră de cei ce era într-însele.
\v 19 Şi împărăţi Dimitrie în anul 167.
\v 20 În zilele acealea adună Ionathan pre cei den Iudea ca să bată marginea cea den Ierusalim, şi făcu asupra ei meşterşuguri multe.
\v 21 Şi mearseră oarecarii, carii urîia limba lor, bărbaţi fără de leage, cătră împăratul şi vestiră lui că Ionathan şade împrejurul marginei;
\v 22 Şi auzînd, să mînie şi, deaca auzi, îndată purcegînd au venit la Ptolemaida şi au scris lui Ionathan să nu şază împrejur şi ca să-l întimpine el pre dînsul la Ptolemaida, cît de curînd, să să împreune.
\v 23 Şi deaca auzi Ionathan, porunci să şază împrejur şi alease den cei mai bătrîni ai lui Israil şi den preoţi şi deade pre sine la primejdie.
\v 24 Şi luînd argint şi aur şi îmbrăcăminte şi alte daruri mai multe, au mers cătră împăratul la Ptolemaida şi află har înaintea lui.
\v 25 Şi făcea pîră asupra lui oarecarii fără de leage den jidovi,
\v 26 Şi au făcut lui împăratul precum au făcut lui şi cei mai nainte de el şi-l înălţă pre el înaintea tuturor priatenilor lui.
\v 27 Şi întări lui vlădicia şi altele cîte avea mai nainte cinstite şi l-au făcut pre el a povăţui pre cei de frunte priateni.
\v 28 Şi să rugă Ionathan împăratului să facă Iudea fără de bir, şi ceale trei diregătorii ale locurilor, şi pre Samaria, şi-i făgădui lui talanzi trei sute.
\v 29 Şi plăcu împăratului, şi scrise lui Ionathan cărţi pentru toate aceastea, scriind într-acesta chip:
\v 30 „Împăratul Dimitrie  –  lui Ionathan fratelui bucurie, şi limbii jidovilor! 
\v 31 Izvodul cărţii care am scris lui Lasten, rudii noastre, pentru voi, scris-am şi cătră voi care să ştiţ:
\v 32 ‘Împăratul Dimitrie  –  lui Lastin tatălui, să să bucure!
\v 33 Limbii iudeilor, priatenilor noştri şi carii păzescu ceale ale noastre direptăţi, am ales a le face bine, pentru cea de la ei bunăvoie cătră noi.
\v 34 Le-am întărit lor şi hotarăle Iudei şi ceale trei legi danie, şi Lida şi Ramathem, carele s-au adaos la Iudea de la Samaritida, şi toate cîte să hotărăsc cu eale; şi tuturor celor ce fac jîrtvă la Ierusalim, pentru ceale împărăteşti carele lua împăratul de la ei mai nainte pre an, den roadele pămîntului şi den roadele pomilor,
\v 35 Şi cealealalte care ni să cad noo de acum înainte ale zeciuialelor şi ale vămilor celor ce ni să cad noao, şi iazerile sării, şi ceale ce ni să cade cununi, toate de ajutoriu le iertăm lor.
\v 36 Şi nu să va călca niciuna dentru aceastea, de acum preste toată vreamea’ 
\v 37 Acum dară, nevoiţi ca să faceţ acestora izvod, şi să să dea lui Ionathan şi să să puie în muntele cel svînt, la locu însămnat“.
\v 38 Şi văzu Dimitrie împăratul că au încetat pămîntul înaintea lui şi nimica lui nu să împoncişa, şi au slobozit toate puterile lui, pre fieştecarele la locul său, afară den puterile ceale striine, carele le-au adunat de la ostroavele limbilor; şi pizmuiră lui toate puterile ceale de la părinţi.
\v 39 Şi Trifon era den cei de la Alexandru mai nainte, şi văzu că toate puterile răpştescu asupra lui Dimitrie şi mearse cătră Simalcue arapul, carele hrăniia pre Antioh, copilaşul lui Alexandru,
\v 40 Şi şădea lîngă el, ca să-l dea pre el lui, să-l puie împărat în locul tătîne-său. Şi spuse lui cîte au făcut Dimitrie, şi vrajba care au cu el puterile lui, şi rămase acolo zile multe.
\v 41 Şi trimise Ionathan cătră Dimitrie împăratul ca să scoaţă pre cei den margine den Ierusalim şi pre cei den tării, pentru că era dînd războiu lui Israil.
\v 42 Şi trimise Dimitrie cătră Ionathan, zicînd: „Nu numai aceastea voiu face ţie şi limbii tale, ce cu mărire voiu mări pre tine şi limba ta, de voiu nemeri vreame bună.
\v 43 Acum dară, pre direptate vei face de-m vei trimite oameni carii îm vor ajuta, căci mi s-au ficlenit toate puterile meale“.
\v 44 Şi au trimis Ionathan lui 3000 de voinici aleş la Antiohia; şi veniră cătră împăratul şi să veseli împăratul de vinirea lor.
\v 45 Şi să adunară cei den cetate în mijlocul cetăţii, ca vro 120000 de bărbaţi, şi vrea să omoară pre împăratul.
\v 46 Şi fugi împăratul la curte, şi au apucat cei den cetate răspintiile cetăţii şi au început a da războiu. 
\v 47 Şi au chemat împăratul pre jidovi spre ajutoriu, şi să adunară cătră el toţi împreună şi s-au risipit în cetate.
\v 48 Şi au omorît în cetate în ziua aceaea ca vro 100000, şi au ars cetatea, şi au luat prăzi multe într-acea zi, şi au mîntuit pre împăratul. 
\v 49 Şi văzură cei den cetate că au biruit de tot jidovii cetatea precum au vrut, şi au slăbit cu cugetele lor şi au strigat cătră împăratul, cu rugăciune zicînd:
\v 50 „Dă-ne noao direaptele, şi să contenească jidovii bătînd pre noi şi cetatea“.
\v 51 Şi lepădară armele şi făcură pace şi să măriră jidovii înaintea împăratului şi înaintea tuturor celor de la împărăţia lui; şi să întoarseră la Ierusalim avînd prăzi multe.
\v 52 Şi şăzu Dimitrie împăratul în scaunul împărăţiei şi încetă pămîntul înaintea lui.
\v 53 Şi minţi de toate cîte zise şi s-au înstreinat lui Ionathan şi n-au răsplătit după pohtele ceale bune, carele au răsplătit lui, şi-l necăjiia pre el foarte.
\v 54 Şi după aceastea să înturnă Trifon, şi Antioh cu el, copilaş tinerel; şi împărăţi şi puse stemă.
\v 55 Şi să adunară cătră el toate puterile carele au răsipit Dimitrie şi deaderă războiu cătră el; şi fugi şi să birui. 
\v 56 Şi luo Trifon fiarăle şi birui de tot pre Antiohia.
\v 57 Şi scrise Antioh cel mai tînăr lui Ionathan, zicînd: „Întărescu-ţi ţie vlădicia şi puiu pre tine preste ceale patru legi, ca să fii tu den priatinii împăratului“.
\v 58 Şi au trimis lui daruri de aur, şi slujbă, şi-i deade lui volnicie a bea cu aur şi a fi cu mohorît şi a avea paloş de aur.
\v 59 Şi pre Simon, fratele lui, l-au pus voivod de la laturea Tirului pînă la hotarăle Eghipetului.
\v 60 Şi ieşi Ionathan şi mergea decindea de rîu şi pre la cetăţi şi să adunară cătră el toate puterile Siriei, spre ajutoriu; şi veni la Ascalon şi-i ieşiră întru întimpinarea lui cei den cetate cu slavă.
\v 61 Şi să duse de acolo la Gaza şi şăzu împrejurul ei şi arse premprejururile ei şi le prădă pre eale.
\v 62 Şi rugară cei de la Gaza pre Ionathan şi deade lor direaptele; şi luo pre feciorii boiarilor zăloage şi-i trimise pre ei la Ierusalim, şi trecu pren ţară, pînă la Damasc.
\v 63 Şi auzi Ionathan că era boiarii lui Dimitrie la Cadis cea den Galilea, cu puteare multă, vrînd să-l mute pre el den ţară.
\v 64 Şi să întimpină cu ei, şi pre frate-său Simon îl lăsă în ţară.
\v 65 Şi să tăbărî Simon la Vethsura şi bătea pre ea zile multe şi o închise pre ea.
\v 66 Şi-l rugară pre el ca să ia direapte, şi le deade lor; şi-i scoase pre ei de acolo, şi luo cetatea şi puse într-însa pază.
\v 67 Şi Ionathan şi tabăra lui s-au tăbărît la apa Ghenisarului şi mînecară demineaţa la cîmpul Nasorului.
\v 68 Şi iată, tabăra celor streini de fealiu întimpină pre el la cîmp, şi puseră oaste ascunsă asupra lui în munţi, şi ei îl timpinară den preajmă.
\v 69 Şi oastea cea ascunsă s-au sculat den locurile lor şi au dat războiu.
\v 70 Şi fugiră cei de lîngă Ionathan toţi, nici unul n-au rămas dentru ei, afară de Matathia al lui Avesalom şi Iuda al lui Halfi, căpeteniile oştii puterilor.
\v 71 Şi rupse Ionathan hainele lui şi puse pămînt pre capul lui şi să rugă.
\v 72 Şi să întoarse cătră ei cu războiu şi înfrînse pre ei şi fugiră.
\v 73 Şi văzură cei ce fugiia de la el şi să întoarseră cătră el; şi goniia cu el pînă la Cadis, pînă la tabăra lor, şi s-au tăbărît acolo.
\v 74 Şi au căzut den cei streini de fealiu, în ziua aceaea, cavro 3000 de bărbaţi şi să întoarse Ionathan la Ierusalim.
\c 12
\p
\v 1 Şi văzu Ionathan că vreamea îi pristăneaşţe şi alease bărbaţi şi trimise la Rîm să întărească şi să înnoiască cătră ei prieteşug.
\v 2 Şi la sparteani şi alte locuri au trimis cărţi ca aceastea.
\v 3 Şi mearseră la Rîm şi intrară la sfat şi zisără: „Ionathan arhiereul şi limba jidovilor au trimis pre noi să înnoim priteşugul la ei şi ajutoriul, ca şi mai nainte“.
\v 4 Şi deaderă cărţi lor cătră ei pre alocurea, ca să-i petreacă pre ei la pămîntul Iudii cu pace.
\v 5 Şi acesta e izvodul cărţilor cărora au scris Ionathan sparteanilor:
\v 6 „Ionathan arhiereul şi bătrînimea limbii şi preoţii şi celalalt norod al jidovilor  –  la sparteanii fraţi, să să bucure!
\v 7 De vreame ce mai nainte s-au trimis cărţi cătră Onia arhiereul, de la Darie, cel ce împărăţeaşte întru voi, că sînteţi fraţii noştri, precum iaste scris izvodul,
\v 8 Şi au priimit Onia pre bărbatul cel trimis cu cinste şi au luat cărţile întru carele să arăta pentru ajutoriu şi pentru prieteşug,
\v 9 Şi noi dară, nelipsiţi de aceastea fiind, mîngîiare avînd cărţile ceale sfinte, care sînt în mînule noastre,
\v 10 Ne-am ispitit a trimite cea cătră voi frăţie şi prieteşug a-nnoi, ca să nu ne înstreinăm de cătră voi, pentru că multe vremi au trecut de cînd aţi trimis cătră noi.
\v 11 Noi dară în toată vreamea neîncetat, şi la sărbători, şi la cealealalte cuviitoare zile, vă pomenim pre voi [la] preste carele aducem jîrtve şi la rugi, precum să cade şi să cuvine să pomenim pre fraţi,
\v 12 Şi ne veselim spre mărirea voastră.
\v 13 Şi pre noi ne-au încunjurat multe scîrbe, şi războaie multe, şi ne-au dat războiu noao împăraţii cei demprejurul nostru.
\v 14 Şi nu vream dară să vă dodeim pre voi şi pre ceialalţi ajutori şi priateni ai noştri întru războaiele aceastea,
\v 15 Pentru că avem cel de la ceriu ajutoriu ajutorind noao şi ne-am mîntuit de cătră vrăjmaşii noştri şi s-au plecat vrăjmaşii noştri.
\v 16 Ales-am dară pre Numiniu al lui Antioh şi pre Andepatru al lui Iasson, şi am trimis cătră rîmleani să înnoim cel cătră noi prieteşug şi ajutoriul cel mai den nainte.
\v 17 Şi am poruncit dară lor şi cătră voi să vie, şi să să închine voao şi să vă dea voao ceale de la noi cărţi pentru noirea şi frăţia noastră.
\v 18 Şi acum bine veţ face, răspunzind noao cătră aceastea“.
\v 19 Şi acesta e izvodul cărţilor carele au trimis Oniaris.
\v 20 „Împăratul sparteanilor  –  lui Onia, preotului celui mare, să să bucure!
\v 21 Afla-tu-s-au în scrisoare pentru sparteani şi pentru jidovi cum sînt fraţi şi cum sînt den neamul lui Avraam.
\v 22 Şi acum, de cînd am cunoscut aceastea, bine veţi face scriind noao pentru pacea voastră.
\v 23 Şi noi răspundem cu scrisoarea voao, dobitoacele voastre şi avearea voastră ale noastre sînt, şi ceale ale noastre ale voastre sînt; poruncim dară ca să vă vestească voao ca aceastea“.
\v 24 Şi auzi Ionathan că s-au întorsu boiarii lui Dimitrie cu puteare multă decît mai nainte, ca să dea războiu cătră el.
\v 25 Şi să sculă de la Ierusalim şi să întimpină cu ei la ţara Amathitei, pentru că n-au dat lor îngăduială să calce în ţara lui.
\v 26 Şi au trimis iscoade la tabăra lui şi s-au întorsu şi au vestit lui că aşa să rînduiescu, să cază preste ei noaptea.
\v 27 Şi deaca apuse soarele, porunci Ionathan celor de lîngă el a priveghea şi să fie asupra armelor şi să să gătească de războiu toată noaptea; şi scoase strajă înainte împrejurul taberii.
\v 28 Şi auziră nepriatenii că s-au gătit Ionathan şi cei de lîngă el de războiu şi să temură şi să întristară cu inima lor; şi au ars focuri în tabăra lor.
\v 29 Şi Ionathan şi cei de la el n-au ştiut pînă dimeneaţa, pentru că ei vedea focurile arzînd.
\v 30 Şi goni Ioanathan denapoia lor, şi nu i-au apucat pre ei, pentru că au fost trecut rîul Elefterului.
\v 31 Şi să abătu Ionathan spre arapii ceia ce să cheamă zavedii şi lovi pre ei şi luo prăzile lor.
\v 32 Şi purcegînd, veni la Damasc şi îmblă în toată ţara.
\v 33 Şi Simon ieşi şi îmblă pînă la Ascalon şi la ceale de aproape cetăţi, şi să abătu la Iopa şi o apucă mai nainte pre ea,
\v 34 Pentru că auzi că vor să dea cetatea celor de la Dimitrie; şi puse acolo pază ca să o păzască pre ea.
\v 35 Şi să întoarse Ionathan şi adună pre cei bătrîni ai norodului şi să sfătui cu ei ca să zidească tării în Iudea
\v 36 Şi să înalţe zidurile Ierusalimului şi să înalţe înălţime mare în mijlocul margenii şi al cetăţii, ca să o osebească pre ea de cătră cetate, ca să fie ea osebită, ca nici să cumpere, nici să vînză.
\v 37 Şi să adunară a zidi cetatea, şi căzu zidul pîrîului celui de cătră Apiliot; şi tocmiră ceale ce să cheamă Hafenatha.
\v 38 Şi Simon au zidit pre Adida, la Sefila, şi au întărit uşi şi zăvoară.
\v 39 Şi cercă Trifon să împărăţască Asia şi să puie stema şi să-ş tinză mîna preste Antioh împăratul.
\v 40 Şi să sfii, ca nu cîndai nu-l va lăsa pre el Ionathan şi ca nu cîndai va da războiu cătră el; şi cerca prileju ca să prinză pre Ionathan, ca să-l piarză pre el. Şi sculîndu-se, veni la Vethsan.
\v 41 Şi ieşi ionathan întru timpinarea lui cu 40000 de bărbaţi aleşi spre rînduială şi veni la Vethsan.
\v 42 Şi văzu Trifon că au venit cu puteare multă şi a tinde mînile asupra lui să temu.
\v 43 Şi l-au priimit pre el cu mărire, şi l-au împreetenit pre el cu toţi priatenii lui, şi i-au dat lui dări, şi porunci priatenilor lui şi puterilor lui să asculte de el ca şi de dînsul.
\v 44 Şi zise lui Ionathan: „Pentru ce ai ostenit tot norodul acesta, nefiind între noi războiu?
\v 45 Şi acum, trimite pre ei la casele lor şi aleage ţie bărbaţi puţini carii vor fi împreună cu tine şi vino cu mine la Ptolemaida şi-ţ voiu da ţie pre dînsa şi cealealalte întăriri, şi puterile cealealalte, şi pre toţi cei ce sînt preste trebi; şi întorcîndu-mă, mă voiu duce înapoi, că pentru aceasta am venit“.
\v 46 Şi încrezîndu-se lui, au făcut cum au zis; şi trimise puterile şi mearseră la pămîntul Iudii.
\v 47 Şi lăsă cu el bărbaţi 3000, dentru carii 2000 au lăsat în Galileia şi 1000 au mers cu el împreună.
\v 48 Şi deaca au întrat Ionathan la Ptolemaida, au închis ptolemaianii porţile şi prinseră pre el, şi pre toţ ceia ce au întrat împreună cu el i-au omorit cu sabia.
\v 49 Şi au trimis Trifon puteri şi călărime la Galilea şi la cîmpul cel mare, ca să piarză pre toţi ceia de la Ionathan.
\v 50 Şi aflară că s-au prins Ionathan şi au perit şi cei ce era cu el şi să mîngîiară pre sine şi mergea înturnîndu-se, gata fiind de războiu.
\v 51 Şi văzură ceia ce goniia că pentru sufletul lor sînt a să bate şi să întoarseră.
\v 52 Şi veniră toţi cu pace la pămîntul Iudii şi plînseră pre Ionathan şi pre cei ce era cu el şi să temură foarte şi jeliră tot Israilul jale mare.
\v 53 Şi cercară toate limbile ceale de premprejurul lor ca să-i surpe pre ei, pentru că ziseră:
\v 54 „N-au căpetenie şi ajutoriu, acum dară să-i batem pre ei şi să ridicăm den oameni pomenirea lor“.
\c 13
\p
\v 1 Şi auzi Simon că au adunat Trifon puteare multă ca să vie la pămîntul Iudii şi ca să-l surpe pre el.
\v 2 Şi văzu nărodul că iaste plin de frică şi plin de teamere, şi să sui la Ierusalim şi adună nărodul.
\v 3 Şi mîngîia pre ei şi zise lor: „Voi ştiţ cîte eu şi fraţii miei şi casa tătîne-mieu am făcut pentru legi şi pentru svinte, şi războaiele şi nevoile care am văzut.
\v 4 Pentru aceasta au perit fraţii miei toţi, pentru Israil, şi rămaş eu sîngur.
\v 5 Şi acum, să nu dea Dumnezeu ca să-m cruţ eu sufletul în toată vreamea necazului; pentru că nu sînt mai bun decît fraţii miei,
\v 6 Insă voiu izbîndi pentru leagea mea şi pentru ceale svinte, şi pentru muieri şi fiii noştri, căci s-au adunat toate limbile să ne surpe pre noi, pentru vrăjmăşia“.
\v 7 Şi s-au invitat duhul nărodului îndată ce au auzit cuvintele aceastea şi răspunseră cu glas mare, zicînd:
\v 8 „Tu eşti noao povăţuitoriu în locul Iudii şi [lui] Ionathan, fratelui tău.
\v 9 Bate războiul nostru, şi toate, oricîte vei zice noao, vom face“.
\v 10 Şi adună toţi bărbaţii cei de războiu şi grăbi a săvîrşi zidurile Ierusalimului şi-l întări pre el premprejur.
\v 11 Şi au trimis pre Ionathan al lui Avesalom, şi cu dînsul puteare destulă, la Ioppa şi au scos pre cei ce era acolo şi au rămas acolo într-însa.
\v 12 Şi s-au sculat Trifon de la Ptolemaida, cu puteare multă, să între la pămîntul Iudii; şi Ionathan era împreună cu el la pază.
\v 13 Şi Simon s-au tăbărît la Adidus, despre faţa cîmpului.
\v 14 Şi înţelease Trifon că s-au sculat Simon în locul lui Ionathan, fratelui său, şi cum va să dea cu el războiu, şi cătră el au trimis soli zicînd:
\v 15 „Pentru argintul ce era datoriu Ionathan, fratele tău, la treaba împărătească, pentru trebile care au avut, îl ţinem pre el.
\v 16 Şi acum trimite 100 de talanzi de argint şi pre doi den fiii lui, zăloage, ca nu cîndai, slobozîndu-se, să va vicleni de cătră noi, şi-l vom lăsa pre el“.
\v 17 Şi cunoscu Simon că cu vicleşug grăiescu cătră el, şi trimise argintul şi copilaşii, ca nu cîndai să rădice vrajbă mare cătră nărod, zicînd:
\v 18 „Căci nu i-am trimis lui argintul şi copilaşii, au perit“.
\v 19 Şi au trimis copilaşii şi cei 100 de talanzi; şi au minţit şi n-au slobozit pre Ionathan.
\v 20 Şi după aceaea veni Trifon ca să calce în ţară şi să o surpe pre ea,şi încungiură calea cea despre Adora; şi Simon şi tabăra lui mergea în preajma lui, la tot locul, oriunde meargea.
\v 21 Iară cei den margine trimitea spre Trifon soli, sîrguind pre el ca să vie cătră ei pren pustiiu şi să le trimiţă lor hrană.
\v 22 Şi găti Trifon toată călărimea lui să vie în noaptea aceaea, şi era zăpadă multă foarte şi n-au venit, pentru zăpadă, şi să sculă şi veni la Galaadita.
\v 23 Şi deaca să apropie la Vascama, au omorit pre Ionathan;şi să îngropă acolo.
\v 24 Şi să înturnă Trifon şi să duse la pămîntul lui.
\v 25 Şi au trimis Simon şi au luat oasele lui Ionathan, fratelui lui, şi l-au îngropat pre el în Modin, cetatea părinţilor lui.
\v 26 Şi l-au plîns pre el tot Israilul plîngere mare şi l-au jelit pre el zile multe.
\v 27 Şi au zidit Simon preste mormîntul tatălui lui şi al fraţilor lui, şi-l înălţă pre el cu vedearea, cu piatră cioplită, pre denainte şi dendărăt.
\v 28 Şi au pus preste eale şapte turnuri, unul în preajma unuia; tatălui, şi maicei, şi celor patru fraţi.
\v 29 Şi acestora le-au făcut meşterşuguri, puind împrejur stîlpi mare, şi au făcut preste stîlpi toată armarea, spre nume veacinic, şi lingă arme corăbii cioplite, ca să să vază de cătră toţi ceia ce îmblă pre mare.
\v 30 Acesta e mormîntul carea au făcut în Modin, pînă în ziua aceasta.
\v 31 Iară Trifon umbla cu vicleşug cu Antioh, împăratul cel tînăr, şi-l omorî pre el.
\v 32 Şi împăraţi în locul lui şi au pus stema Asiei şi au făcut rană mare pre pămînt.
\v 33 Şi au zidit Simon întăriturile Iudii şi au zidit împrejur turnuri nalte şi cu ziduri mari, şi turnuri şi porţi şi zăvoară,şi au pus bucate întru întărire.
\v 34 Şi alease Simon bărbaţi şi trimise cătră Dimitrie împăratul ca să facă iertare ţărîi, căci toate faptele lui Trifon era jahuri.
\v 35 Şi au trimis la el Dimitrie împăratul, după cuvintele aceastea, şi au răspuns lui şi au scris lui carte ca aceasta:
\v 36 "Împăratul Dimitrie  –  la Simon arhiereul şi priatinul împăraţilor şi la cei bătrîni şi la limba jidovască, să să bucure!
\v 37 Corona cea de aur şi lanţul, carele aţ trimis, împodobitu-ne-am şi gata sîntem a face pace mare şi a scrie celor ce-s preste trebi ca să vă lase voao lăsări.
\v 38 Şi cîte am pus cătră voi, stau; şi întăririle carele aţ zidit, fie-vă voao.
\v 39 Şi iertăm necunoştinţele şi greşalele pînă în ziua de astăzi; şi cununa carea eraţi datori şi ce altă să vămuia în Ierusalim, să nu să mai vămuiască.
\v 40 Şi carii vor fi iscusiţ dentru voi, să să scrie la cei de lîngă noi; să să scrie, şi să să facă în mijlocul nostru pace“.
\v 41 În anul 170, să ridică jugul limbilor de la Israil.
\v 42 Şi au început nărodul lui Israil a scrie în scrisori şi adunări: „În anul dentîiu, pre vreamea lui Simon, arhiereului celui mare, şi voivodul şi povăţuitoriul jidovilor,
\v 43 În zilele acealea s-au tăbărît asupra Gazei şi au încungiurat pre ea cu tabere şi au făcut meşteşuguri de luarea cetăţii; şi să apropie la cetate şi lovi un turn şi-l luo.
\v 44 Şi cei ce era într-aceale meşteşuguri săriră în cetate şi să făcu pornire mare în cetate.
\v 45 Şi să suiră cei den cetate cu muierile şi cu feciorii pre zid, rumpîndu-ş hainele lor, şi strigară cu glas mare, rugînd pre Simon să le dea lor direaptele, şi ziseră:
\v 46 ‘Să nu ne faci noao după răutăţile noastre, ce după mila ta’.
\v 47 Şi să tocmi Simon cu ei şi nu-i bătu pre ei, şi-i scoase pre ei den cetate şi curăţi casele întru carele era idolii şi aşa întră într-însa, lăudînd şi binecuvîntînd.
\v 48 Şi scoase dentr-însa toată necuraţia, şi aşăză acolo oameni carii fac leagea, şi o întări pre ea şi-ş zidi lui într-însa lăcaş.
\v 49 Iară cei den margine den Ierusalim să opriia a ieşi şi a intra în ţară şi a cumpăra şi a vinde, şi flămînziră foarte şi periră dentru ei bogaţi de foame.
\v 50 Şi strigară cătră Simon să ia direapte şi le deade lor; şi scoase pre cei de acolo şi au curăţit marginea de pîngăriciuni.
\v 51 Şi întră la ea în 23 ale lunii a doua,în anul 171, cu laudă, şi cu stîlpări, şi cu copuze, şi cu ţimbale, şi cu alăute, şi cu laude şi cu cîntări, căci s-au zdrobit vrăjmaşi mari den Israil.
\v 52 Şi puse pre an ca să ţie ziua aceasta cu veselie.
\v 53 Şi au întărit măgura besearecii cea de lîngă margine şi lăcuia acolo el şi cei de lîngă el.
\v 54 Şi văzu Simon pre Ioan, feciorul lui, că iaste om deplin şi l-au pus pre el povăţuitoriu puterilor,tuturor, şi lăcuia în Gazaris“.
\c 14
\p
\v 1 Şi în anul 172, adunat-au Dimitrie împăratul puterile lui şi să duse la Midia, ca să-ş tragă lui ajutoriu pentru ca să bată pre Trifon.
\v 2 Şi auzi Arsachis, împăratul Midiei şi Persidei, că au venit Dimitrie la hotarul lui şi au trimis pre unul den boiarii lui să-l prinză pre el viu.
\v 3 Şi mearse şi lovi tabăra lui Dimitrie şi-l prinse pre el şi-l aduse pre el cătră Arsacu şi-l puse pre el la pază.
\v 4 Şi încetă pămîntul, toate zilele lui Simon; şi au cercat bunătăţi limbii lui, şi le plăcu lor biruinţa lui şi mărirea lui, toate zilele.
\v 5 Şi cu toată mărirea lui luo pre Ioppa în loc de vad şi făcu întrare ostroavelor mării.
\v 6 Şi au lărgit hotarăle limbii lui şi au biruit ţara. 
\v 7 Şi au adunat robime multă şi au domnit Gazaronul şi Vethsuronul şi marginea şi au scos necurăţiile dentr-însa şi nu era cel ce să stea împotrivă lui.
\v 8 Şi era lucrînd pămîntul lor cu pace şi pămîntul da roadele lui şi leamnele cîmpilor rodul lor.
\v 9 Bătrinii în uliţe şădea, toţi pentru bunătăţi vorbiia de obşte, şi tinerii s-au îmbrăcat cu mărire şi cu veşminte de războiu.
\v 10 Cetăţilor au dat bucate şi le-au rînduit pre eale cu vase de întărire, cît s-au numit numele mărirei lui pînă la marginea pămîntului.
\v 11 Făcut-au pacea pre pămînt şi să veseli Israil cu veselie mare.
\v 12 Şi au şezut fieştecarele suptu via lui şi smochinul lui şi nu era cel ce să spare pre ei.
\v 13 Şi să sfîrşi cel ce-i bătea pre ei pre pămînt şi împăraţii să surpară în zilele acealea.
\v 14 Şi au întărit pre toţi smeriţii norodului lui, leagea cercă, şi rădică pre tot cel fără de leage şi viclean.
\v 15 Sfintele le mări şi înmulţi vasele sfintelor.
\v 16 Şi auziră la Rîmu că au murit Ionathan, şi pînă la Spartis s-au auzit, şi să mîhniră foarte.
\v 17 Şi auzi că Simon, fratele lui, s-au făcut în locul lui arhiereu şi biruiaşte ţara şi războaiele celor ce sînt într-însa.
\v 18 Scrisără cătră el cu table de aramă, ca să înnoiască cătră el prieteşug şi ajutoriul carele au întărit cătră Iuda şi Ionathan, fraţii lui.
\v 19 Şi să cetiră înaintea adunării în Ierusalim.
\v 20 Şi acesta e izvodul cărţilor cărora au trimis sparteanii: „Boiarii sparteanilor şi cetatea  –  lui Simon, preotului celui mare, şi bătrînilor şi preoţilor şi la celalalt norod al jidovilor, fraţi, să să bucure!
\v 21 Solii carii s-au trimis cătră norodul nostru vestitu-ne-au noao pentru mărirea voastră şi cinstea,şi ne-am veselit spre venirea lor.
\v 22 Şi am scris ceale zise de cătră ei în sfaturile norodului aşa: Numiniu al lui Antioh şi Andipatru al lui Iason, solii jidovilor, au venit cătră noi, înnoindu cel cătră noi prieteşug.
\v 23 Şi plăcu norodului a priimi oamenii cu mărire şi a pune izvodul cuvintelor lor în cărţile ceale arătate la norod, ca să aibă pomenire norodul sparteanilor. Şi izvodul acesta au scris la Simon arhiereul“.
\v 24 După aceastea au trimis Simon pre Numineu la Rîmu, avînd pavăza mare de aur, cumpăna trăsurii ei da 1000 de mnas, ca să întărească cătră ei ajutoriul.
\v 25 Şi deaca auzi norodul cuvintele aceastea, zisără: „Ce har vom răsplăti lui Simon şi fiilor lui?
\v 26 Pentru că întări el, şi fraţii lui, şi casa tătîne-său, şi au bătut pre vrăjmaşii lui Israil de la ei şi au întărit lui volnicie“. Şi au scris pre table de aramă şi au pus în stîlpi în munţii Sionului.
\v 27 Şi acesta e izvodul cărţii: „În 18 ale lui elul, în anul 172, şi acesta e al treile an pre vreamea lui Simon arhiereul, în saramel,
\v 28 La adunare mare de preoţi şi de norod şi de boiarii limbii şi celor mai bătrîni ai ţărîi, arătat-am voao: De vreame ce de multe ori s-au făcut războaie în ţară,
\v 29 Şi Simon, feciorul lui Matathiu, feciorul feciorilor lui Iariv, şi fraţii lui dat-au pre sine primejdiei şi au stătut împrotiva celor vrăjmaşi ai limbilor, pentru ca să stea sfintele lor şi leagea, şi cu mărire mare au mărit limba lor.
\v 30 Şi au adunat Ionathan limba lor şi să făcu lor arhiereu şi să adaose cătră norodul lui.
\v 31 Şi au vrut vrăjmaşii lor să calce în ţara lor, ca să le surpe ţara lor şi să tinză mînile preste ceale sfinte ale lor.
\v 32 Atuncea s-au sculat Simon şi au dat războiu pentru limba lui, şi au cheltuit bani mulţi dentru ai lui, şi deade arme bărbaţilor puterii limbii lui, şi le deade lor lefi,
\v 33 Şi întări cetăţile Iudii, şi pre Vethsura, ceaea de la hotarăle Iudii, unde era armele vrăjmaşilor mai nainte, şi au pus acolo pază bărbaţi jidovi.
\v 34 Şi pre Ioppa au întărit, cea de la mare, şi pre Gazara, cea de Ia hotarăle Azotului, întru carea lăcuia vrăjmaşii mai nainte acolo, şi au lăcuit acolo jidovi, şi cîte le era de treabă spre isprăvirea acestora au pus într-însele.
\v 35 Şi văzu norodul credinţa lui Simon şi mărirea carea au sfătuit să facă limbii lui, şi au pus pre el povăţuitoriu lor şi arhiereu, pentru că el au făcut toate aceastea, şi direptatea şi credinţa carea au păzit limbii lui şi au cercat în tot chipul a înălţa norodul lui.
\v 36 Şi în zilele lui s-au sporit în mînile lui ca să să rădice limbile den ţara lor şi pre cei den cetatea lui David, cei den Ierusalim, carii ş-au făcut lor margine den carea ieşiia şi pîngăriia împrejurul sfintelor şi făcea rană mare cu necurăţie;
\v 37 Şi au lăcuit într-însa bărbaţi jidovi şi au întărit pre ea spre întemeiarea ţărîi şi a cetăţii şi au înălţat zidurile Ierusalimului.
\v 38 Şi împăratul Dimitrie au întărit lui vlădicia.
\v 39 După aceastea şi l-au făcut pre el dentru priatenii lui şi au mărit pre el cu slavă mare,
\v 40 Pentru că s-au auzit că să cheamă de cătră rîmleani jidovii priateni şi ajutori şi cum au întimpinat pre cei bătrîni ai lui Simon cu cinste,
\v 41 Şi căci au voit jidovii şi preoţii ca să fie Simon povăţuitoriu şi arhiereu în veac, pînă a să rîdica proroc credincios,
\v 42 Şi să fie preste ei voivod şi ca să-i fie lui grijă pentru ceale sfinte, să-i puie pre ei spre lucrurile lor şi preste ţară şi preste arme şi preste întăriri,
\v 43 Şi ca să aibă grijă el pentru ceale sfinte şi ca să să asculte de toţi şi ca să să scrie pre numele lui toate scrisorile în ţară şi ca să să îmbrace cu mohorît şi să poarte cu aur.
\v 44 Şi nu va fi slobod nimeni den norod şi den preoţi să calce ceva dentr-aceastea şi să stea împotrivă la ceale ce se vor grăi de el şi ca să rîdice adunare în ţară, afară de el, şi a să îmbrăca mohorît şi a să încinge cu armă de aur.
\v 45 Iară carele va face afară dentr-aceastea sau va călca cevaş dentr-aceastea, vinovat va fi“.
\v 46 Şi plăcu la tot norodul să aşaze pre Simon şi să facă după cuvintele aceastea.
\v 47 Şi au primit Simon şi voi a fi arhiereu şi a fi voivod şi biruitoriu limbii jidovilor şi preoţilor şi a purta grija tuturor. Şi scrisoarea aceasta au zis să o puie în table de aramă
\v 48 Şi să le puie pre eale în curtea sfintelor, în loc ales, şi izvoadele lor să le puie la visterie pentru ca să o aibă Simon şi fiii lui.
\c 15
\p
\v 1 Şi au trimis Antioh, feciorul lui Dimitrie împăratul, cărţi de la ostroavele mării lui Simon preotul şi biruitoriul limbii jidovilor şi la toată limba.
\v 2 Şi era cuprinzînd într-acesta chip: „Împăratul Antioh - lui Simon, preotului celui mare şi biruitoriul limbii, şi limbii jidovilor, să să bucure!
\v 3 De vreame ce oameni vrăjmaşi au biruit împărăţia părinţilor noştri,
\v 4 Şi voiu să mă apuc de împărăţie, ca să o aşăzu pre ea precum era mai nainte; şi am adunat streini, mulţime de puteri, şi am făcut corăbii de războiu, şi voiu să ies în ţară ca să cert pre ceia ce au stricat ţara noastră şi pre cei ce au pustiit cetăţi multe la împărăţie.
\v 5 Acum dară, întăresc ţie toate luorile carele au lăsat ţie cei mai denainte de mine împăraţi şi cîte alte dări au lăsat ţie;
\v 6 Şi ţ-am poruncit ţie să faci chip al tău bani ţărîi tale,
\v 7 Şi Ierusalimul şi sfintele să fie slobode; şi toate armele cîte ai lucrat şi întăririle ce ai zidit, carele biruieşti, rămîie ţie;
\v 8 Şi toată datoria împărătească şi cealea ce vor fî împărăteşti,de acum şi în tot veacul, să să lase ţie.
\v 9 Şi deaca vom aşăza împărăţia noastră, te voiu mări pre tine şi pre limba ta şi beseareca cu mărire mare, cît să fie mărirea voastră arătată în tot pămîntul“.
\v 10 În anul 174, au ieşit Antioh la pămîntul părinţilor lui; şi să adunară cătră el toate puterile, cît puţini era ceia ce au rămas cu Trifon.
\v 11 Şi l-au gonit pre el Antioh împăratul, şi au venit fugind la Dora cea de la mare,
\v 12 Pentru că au văzut că s-au adunat preste el răutăţile şi-l lăsară pre el puterile.
\v 13 Şi să tăbărî Antioh asupra Dorii, şi cu el 120000 de bărbaţi de războiu şi 8000 de călărime,
\v 14 Şi încungiură cetatea, şi corăbiile despre mare loviră, şi da strînsoare cetăţii şi de pe uscat şi de pe mare; şi n-au lăsat pre nimeni să între sau să iasă.
\v 15 Şi veni Numinie şi cei ce fusease cu el de la Rîm, avînd cărţi la împăraţi şi la ţări, întru carele să scriia aceastea:
\v 16 „Lichios, ipatul rîmleanilor, lui Potolomeu împăratul, să să bucure!
\v 17 Bătrînii jidovilor au venit cătră noi, priateni noao şi ajutori, înnoind cel de-nceput prieteşug şi ajutoriu, trimiş de Simon arhiereul şi de nărodul jidovilor.
\v 18 Şi au adus pavăză de aur de 1000 de mnas.
\v 19 Plăcutu-s-au dară noao a scrie împăraţilor şi ţărîlor ca să nu le cearce lor răutăţ şi să nu-i bată pre ei şi cetăţile lor, şi ţara lor, şi ca să nu ajutorească celor ce dau războiu lor.
\v 20 Şi s-au părut noao a priimi pavăza de la ei.
\v 21 Deci de vor fî fugit niscari oameni făcători de reale den ţara lor cătră voi, să-i daţ pre ei lui Simon arhiereului; ca să izbîndească întru ei, după leagea lor“.
\v 22 Şi ca aceastea au scris lui Dimitrie împăratul, şi lui Attal, şi lui Arath,
\v 23 Şi lui Arsac, şi la toate ţările, şi lui Sampsac, şi la sparteani, şi la Dilo, şi la Mindon, şi la Sichiona, şi la Caria, şi la Samo, şi la Pamfilia, şi la Lichia, şi la Alicarnason, şi la Rodos, şi la Vasilida, şi la Co, şi la Sidi, şi la Gortina, şi la Cnidon, şi la Chipros, şi la Chirini.
\v 24 Şi izvodul lor au scris la Simon arhieriul.
\v 25 Şi Antioh împăratul s-au tăbărît asupra Dorii, întru a doua zi, apropiindu pururea mînile la ea şi meşterşuguri făcînd, şi închise pre Trifon a nu întră şi a nu ieşi.
\v 26 Şi au trimis lui Simon 2000 de bărbaţi aleşi, să-i ajutorească lui, şi argintul şi aur şi vase destule.
\v 27 Şi nu vrea să le priimască, ce defăimă toate cîte au tocmit cu el mai nainte şi să înstriina de cătră el.
\v 28 Şi au trimis cătră el pre Athinovie, unul den priatenii lui, vorovind cu el zicînd: „Voi biruiţi Ioppa şi Gadaron şi marginea cea den Ierusalim, cetatea împărăţiei meale.
\v 29 Hotarăle lor le-aţ pustiit şi aţi făcut rană mare pre pămînt şi aţ stăpînit locuri multe întru împărăţia mea.
\v 30 Acum dară, daţ cetăţile carele aţ luat şi birurile locurilor cărora aţ domnit, afară den hotarăle ceale de afară, den Iudea.
\v 31 Iară de nu, daţ pentru eale 500 de talanzi de argint, şi pentru stricăciunea carea aţ stricat şi pentru birurile locurilor  –  alţi 500 de talanzi; iară de nu, viind, vom da războiu voao“.
\v 32 Şi veni Athinovie, priatinul împăratului, la Ierusalim şi văzu mărirea lui Simon şi păhărnicie de aur, cu vase de aur şi de argint, şi dvoreală destulă, şi să minuna; şi spuse iui cuvintele împăratului.
\v 33 Şi răspunzînd Simon, zise lui: „Nici pămîntul striinilor am luat, nici pe striini am biruit, ce moştenirea părinţilor noştri; iară de vrăjmaşii noştri, într-o vreame, fără judecată s-au biruit;
\v 34 Şi noi, vreame avînd, ne ţinem de moştenirea părinţilor noştri.
\v 35 Şi pentru Ioppa şi Gazaron, carele ceri, aceastea făcea întru nărod rană mare, în ţara noastră. Pentru aceastea vom da talanzi 100“. Şi nu-i răspunse lui Athenovie cuvînt,
\v 36 Şi să întoarse cu mînie cătră împăratul şi-i spuse lui cuvintele aceastea şi mărirea lui Simon şi toate cîte au văzut. Şi să scîrbi împăratul cu urgie mare.
\v 37 Iară Trifon, întrînd în corabie, au fugit la Orthosiada.
\v 38 Şi au pus împăratul pre Chindeveu în loc de voivod în marginea mării, şi puteri pedestri şi călări i-au dat lui.
\v 39 Şi au poruncit lui să să tăbărască cătră faţa Iudii; şi porunci lui să zidească Chedronul şi să întărească porţile, pentru ca să bată pre nărod. Şi împăratul goniia pre Trifon.
\v 40 Şi veni Chindeveu la Iamnia şi începu a dodei nărodul şi a călca la Iudea şi a robi pre nărod şi a ucide. Şi zidi pre Chedron
\v 41 Şi rîndui acolo călăraş şi purteri, pentru ca ieşind, să închiză căile Iudii, în ce chip au poruncit lui împăratul.
\c 16
\p
\v 1 Şi să sui Ioan de la Gazara şi povesti lui Simon, tatălui lui, ceale ce au făcut Chendiveu.
\v 2 Şi chemă Simon pre cei 2 fii ai lui cei mai mari, pre Iuda şi pre Ioan, şi zise lor: „Eu şi fraţii miei şi casa tătîne-mieu am bătut pre vrăjmaşii lui Israil, den tinereaţe pînă în ziua de astăzi, şi să spori în mîinile noastre a mîntui pre Israil de multe ori.
\v 3 Şi acum îmbătrîniiu? şi voi, cu mila, destui sînteţ întru ani; fiţ în locul mieu şi în locul fratelui mieu şi, ieşind, bateţi-vă pentru limba noastră şi cel den ceriu ajutoriu fie cu voi“.
\v 4 Şi au ales den ţară 20000 de bărbaţi războinici şi călăreţi şi au mers asupra lui Chendeveu. Şi dormiră la Modin.
\v 5 Şi sculîndu-se dimineaţa, mergea la cîmp şi, iată, puteare multă întru timpinarea lor, pedeastră şi călări; şi era pîrîu între dînşii.
\v 6 Şi să tăbărî el de cătră faţa lor, şi norodul lui. Şi văzu pre nărod temîndu-se a treace pîrîul, şi trecu întîiu; şi văzură pre el bărbaţii şi trecură după el.
\v 7 Şi împărţi nărodul şi pre călăreţi în mijlocul pedestrilor; şi călărimea vrăjmaşilor era multă foarte.
\v 8 Şi trîmbiţară cu trîmbiţele şi să înfrînse Chendeveu şi tabăra lui şi căzură dentru ei răniţ mulţi, şi ceia ce au rămas au fugit la întărire.
\v 9 Atuncea s-au rănit Iuda, fratele lui Ioan, şi Ioan goni pre ei pînă au venit la Chedron, carele au zidit.
\v 10 Şi au fugit pînă la turnurile ceale den ţarina Azotului ; şi arse pre ea cu foc şi căzură dentru ei ca vro 2000 de bărbaţi. Şi să înturnă la pămîntul Iudei cu pace.
\v 11 Şi Ptolomeu al lui Avuv era pus voivod la cîmpul Ierihonului şi avu argint şi aur mult.
\v 12 Pentru că era ginere arhiereului,
\v 13 Şi să înălţă inima lui şi vru să biruiască de tot ţara; şi să sfătuia cu vicleşug asupra lui Simon şi a fiilor lui, să-i rîdice pre ei.
\v 14 Şi Simon era cercînd cetăţile ceale den ţară şi grijind de socotinţa lor. Şi să pogorî la Iereho, el, şi Matathia, şi Iuda, fiii lui, în anul 177, în luna a 11, aceasta e luna lui savvat.
\v 15 Şi au priimit pre ei feciorul lui Avuv cu vicleşug la pălăncuţa ceaea ce să chema Docos, care o au zidit, şi au făcut lor ospăţ mare. Şi ascunse acolo bărbaţi,
\v 16 Şi cînd s-au îmbătat Simon şi fiii lui, s-au sculat Ptolomeu şi cei de lîngă el şi au luat armele lor şi intrară asupra lui Simon la ospăţ şi omorîră pre el şi pre cei doi fii ai lui şi o samă den slugile lui.
\v 17 Şi făcu defăimare mare şi răsplăti reale pentru bune.
\v 18 Şi au scris aceastea Ptolomeu şi au trimis la împăratul, ca să-i trimiţă lui puteare spre ajutoriu şi să dea lui ţara lor şi cetăţile.
\v 19 Şi au trimis pre alţii la Gaz ar să rîdice pre Ioan; şi celor preste mii au trimis cărţi să meargă cătră el, ca să dea lor argint şi aur şi dări.
\v 20 Şi pre alţii i-au trimis să apuce Ierusalimul şi măgura besearecii.
\v 21 Şi alergînd oarecine, vesti lui Ioan la Gazara că au perit tatăl lui şi fraţii lui, şi cum: „Au trimis să te omoară şi pre tine“.
\v 22 Şi auzind, să spămîntă foarte şi prinse pre bărbaţii ceia ce au venit să-l piarză pre el şi-i omori pre ei, pentru că au cunoscut că cerca pre el să-l omoară.
\v 23 Şi cealealalte cuvinte ale lui Ioan şi războaiele lui şi vitejiile lui carele au vitejit şi zidirea zidurilor care au zidit şi lucrurile lui,
\v 24 Iată, aceastea s-au scris în Cartea zilelor vlădiciei lui, după ce s-au făcut arhiereu după tatăl lui.